# -*- mode: mandoku-view; -*-
#+TITLE: 南華真經
#+DATE: 2015-09-11 06:35:59.982815
#+PROPERTY: ID KR5c0051
#+PROPERTY: BASEEDITION HFL    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB03n0064-010南華真經-卷第十.
<pb:KR5c0051_SBCK_010-1a>¶
南華眞經卷第十¶
　　　　　　郭象子玄註　陸德明音義¶
莊子雜篇⬤劔第三十(音義曰以/事名篇)¶
昔趙文王喜劔劔士夾門而客三千餘人日¶
夜相擊於前死傷者歳百餘人好之不厭如¶
是三年國衰諸侯謀之(〇趙文王司馬云惠/文王也名何武靈王)¶
(子後莊子三百五十年洞紀云周赧王十七/年趙惠文王之元年一云案長歷推惠文王)¶
(與莊子相值恐彪之言誤喜許紀反下同夾/郭李音協又古治反好呼報反下同厭於塩)¶
<pb:KR5c0051_SBCK_010-1b>¶
(反又於/⬤反)太子悝患之募左右曰孰能⬤王之¶
意止劔士者賜之千金左右曰莊子當能(○/悝)¶
(苦回反太子名募音慕又/音務⬤如字解也又音恱)太子乃使人以千¶
金奉莊子莊子弗受與使者俱往見太子曰¶
太子何以敎周賜周千金太子曰聞夫子明¶
聖謹奉千金以幣從者夫子弗受悝尚何敢¶
言(〇使所吏反幣從才用/反一本作以幣從軍)莊子曰聞太子所¶
欲用周者欲絶王之喜好也使臣上⬤大王¶
<pb:KR5c0051_SBCK_010-2a>¶
而逆王意下不當太子則身刑而死周尚安¶
所事金乎使臣上⬤大王下當太子趙國何¶
求而不得也太子曰然吾王所見唯劔士也¶
莊子曰諾周善爲劔太子曰然吾王所見劔¶
士皆蓬頭突⬤垂冠曼胡之纓短後之衣瞋¶
目而語難王乃⬤之今夫子必儒服而見王¶
事必大逆(〇⬤如字又始銳反下同蓬歩公/反本或作鑝司馬蓬頭謂著兠鍪)¶
(也有毛故如蓬⬤必刄反司馬本作賔云賔/讀爲⬤垂冠將欲闘故冠低傾也曼胡莫干)¶
<pb:KR5c0051_SBCK_010-2b>¶
(反司馬云曼胡之纓謂麄纓無文理也短後/之衣爲便於事也瞋赤夷赤眞二反語難如)¶
(字艱難也勇士憤氣積於心胷言不流利也/又乃旦反旣怒而語爲人所畏難司馬云⬤)¶
(相擊也乃⬤音/恱下大⬤同)莊子曰請治劔服治劔服三¶
日乃見太子太子乃與見王王脫白刄待之¶
莊子入殿門不趨見王不拜(〇與見賢遍反/下劒見同又如)¶
(字脫一本作/⬤同士活反)王曰子欲何以敎寡人使太子¶
先曰臣聞大王喜劒故以劔見王王曰子之¶
劔何能禁制曰臣之劔十歩一人千里不留¶
<pb:KR5c0051_SBCK_010-3a>¶
行王大⬤之曰天下無敵矣(〇千里不留行/司馬云十歩與)¶
(一人相擊輙殺之故/千里不留於行也)莊子曰夫爲劒者示之¶
以虚開之以利後之以發先之以至願得試¶
之王曰夫子休就舎待命令設戯請夫子王¶
乃校劒士七日死傷者六十餘人得五六人¶
使奉劒於殿下乃召莊子王曰今日試使士¶
敦劒(〇校司馬云考校取其勝者也校本或/作敎敦如字司馬云敦斷也試使用劒)¶
(相擊斷截也/一音丁回反)莊子曰望之乆矣王曰夫子所¶
<pb:KR5c0051_SBCK_010-3b>¶
御杖長短何如曰臣之所奉皆可(杖直亮反/所奉司馬)¶
(本作/所奏)然臣有三劒唯王所用請先言而後試¶
王曰願聞三劒曰有天子劒有諸侯劒有庻¶
人劒王曰天子之劒何如曰天子之劒以燕¶
谿石城爲鋒齊岱爲鍔(〇燕音煙燕谿地名/在燕國石城在塞外)¶
(鍔五各反司馬云劒/刃也一云劒稜也)⬤魏爲脊周宋爲鐔(〇/鐔)¶
(音淫三蒼云徒感反劒口也徐徒南反/又徒各反謂劒鐶也司馬云劒珥也)韓魏¶
爲夾(〇爲夾古協反司馬云把也一本作鋏/同一云鐔從稜向背鋏從稜向刃也)¶
<pb:KR5c0051_SBCK_010-4a>¶
包以四夷裹以四時(〇褁/音果)繞以渤海帶以常¶
山制以五行論以刑德開以隂陽持以春夏¶
行以秋冬(〇行以秋冬隨/天道以行止也)此劔直之無前舉¶
之無上案之無下運之無旁上決浮雲下絶¶
地紀此劔一用匡諸侯天下服矣此天子之¶
劔也文王芒然自失(〇芒莫/剛反)曰諸侯之劔何¶
如曰諸侯之劔以知勇士爲鋒以清廉士爲¶
鍔以賢良士爲脊以忠勝士爲鐔以豪傑士¶
<pb:KR5c0051_SBCK_010-4b>¶
爲夾此劔直之亦無前舉之亦無上案之亦¶
無下運之亦無旁上法圓天以順三光下法¶
方地以順四時中知民意以安四郷此劔一¶
用如雷霆之震也四封之内無不賔服而聽¶
從君命者矣此諸侯之劔也王曰庻人之劔¶
何如曰庻人之劔蓬頭突⬤垂冠曼胡之纓¶
短後之衣瞋目而語難相擊於前上斬頸領¶
下決肝肺此庻人之劔無異於闘雞一旦命¶
<pb:KR5c0051_SBCK_010-5a>¶
巳絶矣無所用於國事今大王有天子之位¶
而好庶人之劒臣⬤爲大王薄之(〇肺芳廢/反爲干僞)¶
(反)王乃牽而上殿宰人上食王三環之(〇上/時掌)¶
(反下同三環如字又音患繞也/聞義而愧繞饌三周不能坐食)莊子曰大王¶
安坐定氣劒事已畢奏矣於是文王不出宫¶
三月劒士皆服斃其處也(〇斃婢世反司馬/云忿不見禮皆自)¶
(殺/也)¶
莊子雜篇漁父第三十一(音義曰以/人名篇)¶
<pb:KR5c0051_SBCK_010-5b>¶
孔子遊乎緇帷之林休坐乎杏壇之上弟子¶
讀書孔子弦歌鼓琴奏曲未半(〇緇帷司馬/云黒林名也)¶
(本或作惟杏壇司馬云/澤中高處也李云壇名)有漁父者下船而來¶
須眉交白⬤髮榆⬤行原以上距陸而止左¶
手據⬤右手持頥以聽曲終(〇有漁父者音/甫取魚父也一)¶
(云是范蠡元嘉本作有漁者父則如字須眉/本亦作鬚眉交如字李云俱也一本作皎榆)¶
(音遥又音俞又楮由反謂垂手衣内而行也/李音投投揮也又士田反⬤面世反李音芮)¶
(上時掌反距/李云距至也)而招子貢子路二人俱對客指¶
<pb:KR5c0051_SBCK_010-6a>¶
孔子曰彼何爲者也子路對曰魯之君子也¶
客問其族子路對曰族孔氏客曰孔氏者何¶
治也子路未應子貢對曰孔氏者性服忠信¶
身行仁義飾禮樂選人倫上以忠於世主下¶
以化於齊民將以利天下此孔氏之所治也¶
(〇飾如子本又作⬤音敕化齊民李云齊等/也許慎云齊等之民也如淳云齊民猶平民)¶
(元嘉本作化於齊/民後向如無於字)又問曰有土之君與子貢¶
曰非也侯王之佐與子貢曰非也客乃⬤而¶
<pb:KR5c0051_SBCK_010-6b>¶
還行言曰仁則仁矣恐不免其身苦心勞形¶
以危其貞嗚呼逺哉其分於道也(〇與音餘/下同危或)¶
(作爲分如字本又作/介音界司馬云離也)子貢還報孔子孔子推¶
琴而起曰其聖人與乃下求之至於澤畔方¶
將杖挐而引其船顧見孔子還郷而立孔子¶
反走再拜而進(〇杖直亮反挐女房反司馬/云橈也音饒郷香亮反或作)¶
(嚮/同)客曰子將何求孔子曰曩者先生有緒言¶
而去丘不肖未知所謂⬤待於下風幸聞咳¶
<pb:KR5c0051_SBCK_010-7a>¶
唾之音以卒相丘也(〇緒言猶先言也待或/作待咳苦代反唾吐卧)¶
(反相息/亮反)客曰嘻甚矣子之好學也孔子再拜¶
而起曰丘少而脩學以至于今六十九歲矣¶
無所得聞至敎敢不虚心(〇嘻香其反好呼/報反下同少詩召)¶
(反下/同)客曰同⬤相從同聲相應固天之理也¶
吾請釋吾之所有而經子之所以(〇經營也/司馬云經)¶
(理/也)子之所以者人事也天子諸侯大夫庶人¶
此四者自正治之美也四者離位而亂莫大¶
<pb:KR5c0051_SBCK_010-7b>¶
焉官治其職人憂其事乃無所陵(〇治直吏/反下官事)¶
(不治/同)故田荒室露衣食不足徴賦不屬妻妾¶
不和長少無序庶人之憂也(〇屬音烛長丁/丈反後過皆同)¶
能不勝任官事不治行不清白羣下荒怠功¶
美不有爵禄不持大夫之憂也(〇勝音升/行下孟反)廷¶
無忠臣國家昬亂國技不巧貢職不美春秋¶
後倫不順天子諸侯之憂也(〇枝其試反職/或作賦春秋後)¶
(倫朝覲不/及等比也)隂陽不和寒暑不時以傷庶物諸¶
<pb:KR5c0051_SBCK_010-8a>¶
侯暴亂擅相攘伐以賤民人禮樂不節財用¶
窮匱人倫不飭百姓淫亂天子有司之憂也¶
(飭音/敕)今子旣上無君侯有司之⬤而下無大¶
臣職事之官而擅飾禮樂選人倫以化齊民¶
不泰多事乎(泰本又作大音同/徐敕佐反後同)且人有八疵¶
事有四患不可不察也非其事而事之謂之¶
摠(疵祀知反摠/李云謂⬤也)莫之顧而進之謂之佞希意¶
道言謂之諂(道音/導)不擇是非而言謂之䛕好¶
<pb:KR5c0051_SBCK_010-8b>¶
言人之惡謂之讒析交離親謂之賊稱譽詐¶
僞以敗惡人謂之慝(譽音餘敗蒲邁反惡人/烏路反下同慝他得反)¶
不擇善否兩容頰適偷拔其所欲謂之險(否/悲)¶
(美反惡也又方九反兩容頰適善/惡皆容顔皃調適也頰或顔字)此八疵者¶
外以亂人内以傷身君子不友明君不臣所¶
謂四患者好經大事變更易常以挂功名謂¶
之叨(挂音卦别也又/音圭叨吐刀反)專知擅事侵人自用謂之¶
貪見過不更聞諌愈甚謂之狠(狠胡/墾反)人同於¶
<pb:KR5c0051_SBCK_010-9a>¶
巳則可不同於巳雖善不善謂之矜此四患¶
也能去八疵無行四患而始可敎巳孔子愀¶
然而歎再拜而起曰丘再逐於魯削迹於衛¶
伐⬤於宋圍於陳蔡丘不知所失而離此四¶
謗者何也(去起吕反愀在/力反又七小反)客悽然變容曰甚¶
矣子之難悟也人有畏影惡迹而去之走者¶
舉足愈數而迹愈多走愈疾而影不離身自¶
以爲尚遲疾走不休絶力而死不知處隂以¶
<pb:KR5c0051_SBCK_010-9b>¶
休影處靜以息迹愚亦甚矣子審仁義之間¶
察同異之際觀動靜之變適受與之度理好¶
惡之情和喜怒之節而幾於不免矣(悟魚據/反下同)¶
(本或作悟數音/朔離力智反)謹脩而身愼守其眞還以物¶
與人則無所累矣今不脩之身而求之人不¶
亦外乎孔子愀然曰請問何謂眞客曰眞者¶
精誠之至也不精不誠不能動人故強哭者¶
雖悲不哀強怒者雖嚴不威強親者雖⬤不¶
<pb:KR5c0051_SBCK_010-10a>¶
和眞悲無聲而哀眞怒未發而威眞親未⬤¶
而和眞在内者神動於外是所以貴眞也其¶
用於人理也事親則慈孝事君則忠貞飮酒¶
則歡樂處䘮則悲哀(強其丈反下同/樂音洛下同)忠貞以¶
功爲主飮酒以樂爲主處䘮以哀爲主事親¶
以適爲主功成之美無一其迹矣事親以適¶
不論所以矣飮酒以樂不選其具矣處喪以¶
哀無問其禮矣禮者世俗之所爲也眞者所¶
<pb:KR5c0051_SBCK_010-10b>¶
以受於天也自然不可易也故聖人法天貴¶
眞不拘於俗愚者反此不能法天而恤於人¶
不知貴眞禄禄而受變於俗故不足惜哉子¶
之蚤湛於僞而晚聞大道也(禄禄如字又音/緑謂形見爲禮)¶
(也司馬云録領録也蚤音早/字亦作早湛丁南反下同)孔子又再拜而¶
起曰今者丘得遇也⬤天幸然先生不羞而¶
比之服役而身教之敢問舎所在請因受業¶
而卒學大道(得過也謂得過失也過或作遇/比如字謂親見比欲也又毗志)¶
<pb:KR5c0051_SBCK_010-11a>¶
(反)客曰吾聞之可與徃者與之至於妙道不¶
可與徃者不知其道愼勿與之身乃無咎子¶
勉之吾去子矣吾去子矣乃刺船而去延縁¶
葦間(刺七/亦反)顔淵還車子路授綏孔子不顧待¶
水波定不聞挐音而後敢乗(波定李云謂戰/如波也案謂船)¶
(行故水波去/逺則波定)子路旁車而問曰由得爲役乆¶
矣未嘗見夫子遇人如此其威也萬乗之主¶
千乗之君見夫子未甞不分庭伉禮夫子猶¶
<pb:KR5c0051_SBCK_010-11b>¶
有倨傲之容今漁父杖挐逆立而夫子曲要¶
磬折言拜而應得無太甚乎門人皆怪夫子¶
矣漁父何以得此乎(〇旁歩浪反乗繩證反/下同倨音據傲五報反)¶
(要一遥反/折之設反)孔子伏軾而歎曰甚矣由之難化¶
也湛於禮義有間矣而樸鄙之心至今未去¶
(〇湛或/作其)進吾語汝夫遇長不敬失禮也見賢¶
不尊不仁也彼非至仁不能下人下人不精¶
不得其眞故長傷身惜哉不仁之於人也禍¶
<pb:KR5c0051_SBCK_010-12a>¶
莫大焉而由獨擅之(〇下遐嫁反/下及注同)且道者萬¶
物之所由也庶物失之者死得之者生爲事¶
逆之則敗順之則成故道之所在聖人尊之¶
今漁父之於道可謂有矣吾敢不敬乎(此篇/言無)¶
(江海而間者能下江海之士也夫孔子之所/放任豈直漁父而巳哉將周流六虚旁通無)¶
(外蠢動之⬤咸得盡其所懷而窮理致命固/所以爲至人之道也〇間音閑⬤如兖反)¶
莊子雜篇列御寇第三十二(音義曰以人名/篇或無别字)¶
列御寇之齊中道而反遇伯昬瞀人伯昬瞀¶
<pb:KR5c0051_SBCK_010-12b>¶
人曰奚方而反(〇瞀音茂又音務/奚方李云方道也)曰吾驚焉¶
曰惡乎驚(○吾驚焉李云見人感巳/即違道故驚也惡音烏)曰吾嘗¶
食於十⬤(賣漿之家〇⬤子祥反本亦作漿/司馬云⬤讀曰漿十家並賣漿也)¶
而五⬤先饋(言其敬巳〇五⬤先饋饋遺也/謂十家中五家先見遺王云皆)¶
(先饋進/於巳)伯昏瞀人曰⬤是則汝何爲驚巳曰¶
夫内誠不解(外自矜飾〇解/音解司馬音懈)形諜成光(舉動/便僻)¶
(而成光儀也〇形諜徒協反說文云間也成/光司馬云形諜於⬤成光華也僻婢亦反)¶
以外鎮人心(其内實不/足以服物)使人輕乎貴老(⬤鎮/物由)¶
<pb:KR5c0051_SBCK_010-13a>¶
(乎内實則使人貴老之情篤也/○貴老謂重禦冦過於老人)而⬤其所患¶
(言以美形動物則所患亂/生也○⬤子⬤反亂也)夫⬤人特爲食⬤¶
之貨多餘之贏其爲利也薄其爲權也輕而¶
猶若食(權輕利薄可無求於/人〇食音嗣贏音盈)而况於萬乗之¶
主乎身勞於國而知盡於事彼將任我以事¶
而效我以功吾是以驚伯昬瞀人曰善哉觀¶
乎汝處巳人將保汝矣(苟不遺形則所在見/保保者聚守之謂也)¶
(〇乗繩證反效如字本又作校/古孝反保汝司馬云保附也)無幾何而徃¶
<pb:KR5c0051_SBCK_010-13b>¶
則戸外之屨滿矣伯昬瞀人北面而立敦杖¶
蹙之乎頥立有間不言而出賔者以告列子¶
列子提屨跣而走曁乎門曰先生旣來曾不¶
發藥乎曰已矣吾固告汝曰人將保汝果保¶
汝矣非汝能使人保汝而汝不能使人無保¶
汝也(任平而化則無感無求無感無求乃不/相保〇幾居豈反敦音頓司馬云豎也)¶
(蹙子六反賔者本亦作儐同必刃反謂通客/之人跣先典反曁其噐反發如字司馬本作)¶
(廢公/置也)而焉用之感豫出異也(先物施惠惠不/因彼豫出則異)¶
<pb:KR5c0051_SBCK_010-14a>¶
(也〇焉/於䖍反)必且有感揺而本才又無謂也(必將/有感)¶
(則與本性動也〇搖而本才一本才作性又/無謂也動揺本才以致求者又非道德之謂)¶
(也)與汝遊者又莫汝告也彼所小言盡人毒¶
也(細巧入人爲小言〇小言言不入道/故曰小言人毒以其多患故曰人毒)莫覺¶
莫悟何相孰也巧者勞而知者憂無能者¶
無所求食而遨遊汎若不繫之舟虚而遨¶
遊者也(夫無其能者唯聖人耳過此以下至/於昆蟲未有自忘其能而任衆人者)¶
(也〇莫覺莫悟何相孰也彼不敢告汝汝又/不自覺何其相孰哉王云小言爲毒曾無告)¶
<pb:KR5c0051_SBCK_010-14b>¶
(語也孰誰也謂誰相親愛者既無告語此不/相親愛之至也知音智食而一本作飽食而)¶
(遨本又作敖五刀/反下同汎孚劒反)鄭人緩也呻吟裘氏之地¶
(呻吟吟詠之謂〇緩司馬云緩名也呻音申/謂吟詠學問之聲也崔云呻誦也本或作呻)¶
(吟裘地名崔云裘儒服也之地崔本/作之地蛇云地蛇者山田荼種也)祗三年¶
而緩爲儒(祗適也〇祗音支李云適也言適/三年而成也司馬云巨移反謂神)¶
(祗祐/之也)河潤九里澤及三族使其弟墨儒墨相¶
與辯其父⬤翟(翟緩弟名〇河潤九里河從/乾位來乾陽數九也使其弟)¶
(墨謂使緩弟/翟成墨也)十年而緩自殺其父夢之曰使¶
<pb:KR5c0051_SBCK_010-15a>¶
而子爲墨者予也闔胡嘗視其良旣爲秋栢¶
之實矣(緩怨其父之助弟故感激自殺死而/見夢謂巳旣能自化爲儒又化弟令)¶
(墨弟由巳化而不能順巳巳以良師而便怨/死精誠之至故爲秋栢之實〇闔胡甞視其)¶
(良闔語⬤也胡何也良者良人謂緩也言何/不試視緩墓上巳化爲秋栢之實良或作浪)¶
(音浪⬤也見賢/遍反令力呈反)夫造物者之報人也不報其¶
人而報其人之天(自此巳下莊子辝也夫積/習之功爲報報其性不報)¶
(其爲也然則學習之功/成性而巳豈爲之哉)彼故使彼(彼有彼性/故使習彼)¶
夫人以巳爲有以異於人以賤其親(言緩自/美其儒)¶
<pb:KR5c0051_SBCK_010-15b>¶
(謂巳能有積學之功不知其性之自然也夫/有功以賤物者不避其親也無其身以平性)¶
(者貴賤不/失其倫也)齊人之井飮者相捽也故曰今之¶
世皆緩也(夫穿井所以通泉吟詠所以通性/也無泉亦無所穿無性則無所詠)¶
(而世皆忘其泉性之自然徒識穿詠之末功/因欲矜而有之不亦妄乎〇相捽于骨反言)¶
(穿井之人爲巳有造泉之功而捽飮者不知/泉之天然也喻緩不知翟天然之墨而忿之)¶
(捽一音/子晦反)自是有德者以不知也而况有道者¶
乎(觀緩之謬以爲學父故能任其自爾而知/故無僞乎其間也〇知音智注同父本或)¶
(作/乆)古者謂之遁天之刑(仍自然之能以爲巳/功者逃天者也故刑)¶
<pb:KR5c0051_SBCK_010-16a>¶
(戮及之○仍而證/反本又作認同)聖人安其所安不安其所¶
不安(夫聖人無安無不/安順百姓之心也)衆人安其所不安不¶
安其所安(所安相與異故/所以爲衆人也)莊子曰知道易勿¶
言難知而不言所以之天也知而言之所以¶
之人也古之人天而不人(知雖落天地未甞/開言以引物也應)¶
(其至分而巳〇易以豉反/知雖音智應如字當也)朱泙漫學屠龍於¶
支離益單千金之家三年技成而無所用其¶
巧(事在於適無貴於逺功〇泙李音平郭敷/音反徐敷耕反漫朱旦反又未干反司馬)¶
<pb:KR5c0051_SBCK_010-16b>¶
(云朱平漫支离益皆人姓名屠音徒單音丹/盡也千金之家如字本亦作賈又作賈皆音)¶
(嫁三絶句崔云用千金者三也又本/作三年則上句至家絶技其綺反)聖人以¶
必不必故無兵(理雖必然猶不必之/斯至順矣兵其安有)衆人以¶
不必必之故多兵(理雖未必抑而必之各/必其所見則乖逆生)順¶
於兵故行有求(物各順徃則足足則無/求〇順於兵順或作慎)兵恃¶
之則亡(不得巳而用之以恬惔爲上者未之/亡也〇恬徒謙反惔徒暫反本亦作)¶
(淡)小夫之知不離苞苴竿牘(苞苴以遺竿牘/以問遺問之具)¶
(小知所殉〇知音智註及下爲知同離力智/反苞苴子餘反司馬云苞苴有苞裹也竿音)¶
<pb:KR5c0051_SBCK_010-17a>¶
(干牘音獨司馬云謂竹簡爲書以/相問遺脩意氣也遺唯李反下同)敝精神乎¶
蹇淺(昬於小務所得者淺〇敝/郭婢世反一音必世反)而欲兼濟道¶
物太一形虚⬤是者迷惑于宇宙形累不知¶
太初(小夫之知而欲兼濟導物經虚渉逺志/大神敝形爲之累則迷惑而失致也〇)¶
(導音道/註同)彼至人者歸精神乎無始而甘冥乎¶
無何有之鄉水流乎無形發泄乎太清(泊然/無爲)¶
(而任其天行也〇冥如字本亦作/又/音眠泄息列反徐以世反泊歩各反)悲哉¶
乎汝爲知在豪毛(爲知所得者細〇悲哉/乎一本作悲哉悲哉)而¶
<pb:KR5c0051_SBCK_010-17b>¶
不知大寧(任性大/寧而至)宋人有曹商者爲宋王使¶
秦其徃也得車數乗王⬤之益車百乗反於¶
宋見莊子曰夫處窮閭阨巷困窘織屨槁項¶
黃馘者商之所短也一悟萬乘之主而從車¶
百乗者商之所長也莊子曰秦王有病召醫¶
破癕潰痤者得車一乗䑛痔者得車五乗所¶
治愈下得車愈多子豈治其痔邪何得車之¶
多也子行矣(夫事下然後功高功高然後禄/重故高逺活淡者遺榮也〇爲)¶
<pb:KR5c0051_SBCK_010-18a>¶
(于僞反宋王司馬云偃王也使所吏反數所/主反乗繩證反下同說音恱扼於解反窘與)¶
(愪反又巨韻反搞苦老反又祛矯反本亦作/矯居表反項李云頸項羸痩皃司馬云頭槁)¶
(立也黃馘古獲反徐况壁反爾雅云獲也司/馬云謂靣黃熟也秦王司馬云惠王也痤徂)¶
(禾反䑛字又作⬤食⬤反/痔治紀反愈李亦作俞同)魯哀公問乎顔闔¶
曰吾以仲尼爲貞幹國其有瘳乎曰殆哉汲¶
乎仲尼(汲危也夫至人以民靜爲安今一爲/貞幹則遺高迹於萬世令飾競於仁)¶
(義而雕畫其毛彩百姓旣危至人亦無以爲/安〇瘳敕由反汲魚及反又五脂反危也令)¶
(力呈反/下同)方且飾羽而畫(凡言方且皆謂後世/從事飾畫非任真也)¶
<pb:KR5c0051_SBCK_010-18b>¶
從事華辭以支爲㫖(將令後世之從事者/無實而意趣橫出也)忍¶
性以視民而不知不信(後世人君將慕仲尼/之遐軌而遂忍性自)¶
(矯僞以臨民上下相習遂/不自知也○視音示下同)受乎心宰乎神夫¶
何足以上民(今以上民則後世百姓非直外/形從之而巳乃以心神受而用)¶
(之不能復自得於體/中也○復扶又反)彼宜女與(彼百姓也女/哀公也彼與)¶
(女各自有所宜相效則失真此即今之見/驗〇與音餘又如字下順與同見賢遍反)予¶
頥與(效彼非所/以養巳也)誤而可矣(正不/可也)今使民離實¶
學僞非所以視民也爲後世慮不⬤休之(明/不)¶
<pb:KR5c0051_SBCK_010-19a>¶
(謂當時也〇/離力智反)難治也(治之則僞故/聖人不治也)施於人而¶
不忘非天布也(布而識之非芻狗萬物也施/如豉反下注同識如字又申)¶
(志/反)商賈不齒(况士君子乎/〇賈音古)雖以士齒之神者¶
弗齒(要能施惠故於事不得不齒以其不/忘故心神忽之此百姓之大情也)爲¶
外刑者金與木也(金謂刀鋸斧⬤木謂捶楚/桎梏〇鋸音據⬤音越捶)¶
(之蘂反桎之實/反梏古毒反)爲内刑者動與過也(静而當/則内外)¶
(無/刑)宵人之離外刑者金木訙之(不由明垣之/⬤者謂之宵)¶
(人〇宵人王云非明正之徒謂之宵/夜之人也訙本又作訊音信問也)離内刑¶
<pb:KR5c0051_SBCK_010-19b>¶
者隂陽食之(動而過分則性氣傷/於内金木訊於外也)夫免乎外¶
内之刑者唯眞人能之(自非其人未有能止/其分者故必外内受)¶
(刑但不/問⬤耳)孔子曰凡人心險於山川難於知天¶
天猶有春秋冬夏旦暮之期人者厚貌深情¶
故有貌愿而益有長⬤不肖有順懁而逹者¶
有堅而縵有緩而釬(言人情貌之反有如此/者〇愿音願廣雅云謹)¶
(慤也長丁丈反不肖外似長者内不似也有/順王作愼懁音儇又許㳂反徐音絹三蒼云)¶
(腹急也王云堅辨也外慎堅辨嘗務質訥縵/武坐反又武諌反李云内堅實外如縵也釬)¶
<pb:KR5c0051_SBCK_010-20a>¶
(胡旦反又音干急/也一云情皃相反)故其就義若渴者其去義若¶
⬤(但爲難知耳/未爲殊無迹)故君子逺使之而觀其忠近¶
使之而觀其敬煩使之而觀其能卒然問焉¶
而觀其知急與之期而觀其信委之以財而¶
觀其仁告之以危而觀其節醉之以酒而觀¶
其則雜之以處而觀其色九徴至不肖人得¶
矣(君子易觀不肖難明然視其所以觀/其/所由察其所安捜之有塗亦可知也〇卒)¶
(寸忽反知音智側不正也一云謂醉者喜傾/側冠也王云側謂凡爲不正也側或作則易)¶
<pb:KR5c0051_SBCK_010-20b>¶
(以豉反捜/所求反)正考父一命而傴再命而僂三命¶
而俯循牆而走孰敢不⬤(言人不敢以不⬤/之事侮之〇正考)¶
(父音甫宋湣公之玄孫弗父何之曾孫傴紅/矩反僂力矩反三命公士一命大夫再命卿)¶
(三/命)如而夫者一命而吕鉅再命而於車上儛¶
三命而名諸父孰恊唐許(而夫謂凡夫也唐/謂堯許謂許由也)¶
(言而夫與考父者誰同於唐許之事也〇而/夫郭云凡夫也吕鉅矯皃孰協唐許恊同也)¶
(唐唐堯許許由皆崇讓者也言/考父與而夫誰同於唐許也)賊莫大乎德¶
有心(有心於爲德非眞德也夫眞德/者忽然自得而不知所以德也)而心有¶
<pb:KR5c0051_SBCK_010-21a>¶
睫(率心爲德猶之可耳役心於眉/睫之間則僞巳甚矣○睫音接)及其有睫¶
也而内視内視而敗矣(乃欲探射幽隱以有/爲事則心與事俱敗)¶
(矣〇射/食亦反)凶德有五中德爲首何謂中德中德¶
也者有以自好也而吡其所不爲者也(吡訾/也夫)¶
(自是而非彼則攻之者非一故爲凶首也⬤/中無自好之情則恣萬物之所是所是各不)¶
(自失則天下皆思奉之矣○好呼報反注同/吡匹爾反又芳爾反訾子爾反皆思奉之矣)¶
(本或作皆/畢事也)窮有八極逹有三必形有六府美¶
髯長大壯麗勇敢八者俱過人也因以是窮¶
<pb:KR5c0051_SBCK_010-21b>¶
(窮於受役也然天下未曾窮於所短而/恒以所長自困〇髯人⬤反曾才能反)縁循¶
偃佒困畏不⬤人三者俱通逹(縁循杖物而/行者也偃佒)¶
(不能俯執者也困畏怯弱者也此三者旣不/以事見任乃將接佐之故必逹也〇偃佒於)¶
(丈反本亦作央同偃佒/守分歸一也杖守亮反)知慧外通(通外則以/無涯傷其)¶
(内也〇/知音智)勇動多怨(怯而靜乃厚其身耳〇乃/厚其身耳元嘉本厚作後)¶
(一本作乃後/恒無怨也)仁義多則(天下皆望其愛然愛/之則有不周矣故多)¶
(責)逹生之情者傀(傀然大恬解之皃〇傀郭/徐呼懷反字林公回反云)¶
(偉也解/音蟹)逹於知者肖(肖失散也〇知/音智肖音消)逹大命¶
<pb:KR5c0051_SBCK_010-22a>¶
者隨(泯然與/化俱也)逹小命者遭(毎在節上/住乃悟也)人有見¶
宋王者錫車十乗以其十乗驕穉莊子莊子¶
曰河上有家貧恃緯蕭而食者其子没於淵¶
得千金之珠其父謂其子曰取石來鍜之夫¶
千金之珠必在九重之淵而驪龍頷下子能¶
得珠者必遭其睡也使驪龍而寤子尚奚微¶
之有哉今宋國之深非直九重之淵也宋王¶
之猛非直驪龍也子能得車者必遭其睡也¶
<pb:KR5c0051_SBCK_010-22b>¶
使宋王而寤子爲⬤粉夫(夫取富貴必順乎/民望也⬤挾竒⬤)¶
(乗天衢以嬰人主之心者明君之所不受也/故如有所譽必有所試於斯民不違僉曰舉)¶
(之以合萬夫之望者此三代所以直道而行/之也〇乗繩證反下同驕穉直吏反又池夷)¶
(反李云自驕而穉莊子也緯蕭如字緯織也/蕭荻蒿也織蕭以爲畚而賣之本或作葦音)¶
(同鍜丁亂反謂槌破之重直龍反驪龍力馳/反驪龍黒龍也頷戸感反⬤子⬤反夫音符)¶
(挾戸牒反/僉七潜反)或聘於莊子莊子應其使曰子見¶
夫犧牛乎衣以文繡食以芻叔及其牽而入¶
於太廟雖欲爲⬤犢其可得乎(樂生者畏犧/而辝聘髑髏)¶
<pb:KR5c0051_SBCK_010-23a>¶
(聞生而臏/此死生之情異而各自當也〇/使所吏反衣於旣反食音嗣芻音初俱反蒭)¶
(草也叔大豆也大廟音太髑音/獨髏音樓矉毗人反/子六反)莊子將死弟¶
子欲厚葬之莊子曰吾以天地爲棺槨以日¶
月爲連璧星辰爲珠璣萬物爲齎送吾葬具¶
豈不備邪何以加此弟子曰吾恐烏鳶之食¶
夫子也莊子曰在上爲烏鳶食在下爲螻蟻¶
食奪彼與此何其偏也以不平平其平也不¶
平(以一家之平平萬物未⬤任萬物之自平/也〇璣音祈又音機一音其旣反齎音資)¶
<pb:KR5c0051_SBCK_010-23b>¶
(本又作濟子詣反鳶以/全反螻音樓蟻魚綺反)以不徴徴其徴也不¶
徴(徴應也不因萬物之自應而欲/以其所見應之則必有不合矣)明者唯爲¶
之使(夫執其所見受使/多矣安能使物哉)神者徴之(唯任神然/後能至順)¶
(故無徃/不應也)夫明之不勝神也乆矣(明之所及不/過於形骸也)¶
(至順則無逺近/幽深皆各自得)而愚者恃其所見入於人其¶
功外也不亦悲乎(夫至順則用發於彼而功/藏於物⬤恃其所見執其)¶
(自是雖欲入人/其功之外也)¶
莊子雜篇天下第三十三(音義曰以/義名篇)¶
<pb:KR5c0051_SBCK_010-24a>¶
天下之治方術者多矣皆以其有爲不可加¶
矣(爲其所有爲則眞爲也爲其/眞爲則無僞矣又何加焉)古之所謂道¶
術者果惡乎在曰無乎不在曰神何由降明¶
何由出(神明由事感而後/降出〇惡音烏)聖有所生王有所¶
成皆原於一(使物各復其根抱一而巳無/飾於外斯聖王所以生成也)不¶
離於宗謂之天人不離於精謂之神人不離¶
於真謂之至人以天爲宗以德爲本以道爲¶
門兆於變化謂之聖人(凡此四名一人耳所/不言之異〇不離力)¶
<pb:KR5c0051_SBCK_010-24b>¶
(智反下注不離離性下/章離於同兆本或作逃)以仁爲恩以義爲理¶
以禮爲行以樂爲和薫然慈仁謂之君子(此/四)¶
(名之粗迹而賢人君子之所服膺也○行下/孟反章内同薰然許云反温和貌崔云以慈)¶
(仁爲馨聞也粗七/奴反卷内皆同)以法爲分以名爲表以參¶
爲驗以稽爲决其數一二三四是也百官以¶
此相齒以事爲常以衣食爲主蕃息畜藏老¶
弱⬤寡爲意皆有以養民之理也(民理旣然/故聖賢不)¶
(逆〇參本又作操同七曹反宜也稽音雞考/也蕃音煩畜敕六反又許六反藏如字又才)¶
<pb:KR5c0051_SBCK_010-25a>¶
(浪/反)古之人其備乎(古之人即向/之四名也)配神明醇天¶
地育萬物和天下澤及百姓明於本數係於¶
末度(本數明故末不/離〇醇順倫反)六通四辟小大精粗其¶
運無乎不在(所以爲備○辟婢/亦反本又作闢)其明而在數¶
度者舊法世傳之史尚多有之(其在數度而/可明者雖多)¶
(有之巳/䟽外也)其在於詩書禮樂者鄒魯之士搢紳¶
先生多能明之(能明其迹耳豈所以迹哉/鄒莊由反孔子父所封邑)詩¶
以道志書以道事禮以道行樂以道和易以¶
<pb:KR5c0051_SBCK_010-25b>¶
道隂陽春秋以道名分其數散於天下而設¶
於中國者百家之學時或稱而道之(皆道古/人之陳)¶
(迹耳尚復不能常稱〇道志音導下以道/皆同分扶問反復扶又反下章不復同)天¶
下大亂(用其迹而/無統故也)賢聖不明(能明其迹又未/易也〇易以豉)¶
(反)道德不一(百家/穿鑿)天下多得一(各信其偏見/而不能都舉)¶
(〇得一偏/得一術)察焉以自好(夫聖人綂百姓之大/情而因爲之制故百)¶
(姓⬤情於所綂而自忘其好惡故與一世而/得淡漠焉亂則反之人恣其近好家用典法)¶
(故國異政家殊俗〇好呼報反註及下同/惡烏路反淡本又作澹徒暫反漠音莫)譬¶
<pb:KR5c0051_SBCK_010-26a>¶
如耳目鼻口皆有所明不能相通猶有家衆¶
技也皆有所長時有所用(所長不同不得常/用〇技其綺反)¶
雖然不該不徧一曲之士也(故未足備任/也〇徧音遍)判¶
天地之美析萬物之理(各用其一/曲故析判)察古人之¶
全寡能備於天地之美稱神明之容(况一曲/者乎〇)¶
(稱尺登反/下章同)是故内聖外王之道闇而不明鬰¶
而不發(全人難/遇故也)天下之人各爲其所欲焉以¶
自爲方悲夫百家徃而不反必不合矣後世¶
<pb:KR5c0051_SBCK_010-26b>¶
之學者不幸不見天地之純古人之大體(大/體)¶
(各歸根抱一則/天地之純也)道術將爲天下裂(裂分離也/道術流弊)¶
(遂各奮其方或以主物則物離性以從其上/而性命䘮矣〇䘮矣如字本或作䘮息浪反)¶
不侈於後世不靡於萬物不暉於數度(勤儉/則瘁)¶
(故不暉也〇侈尺⬤反又尺氏/反暉如字崔本作渾瘁在醉反)以繩墨自矯¶
(矯厲也〇/矯居表反)而備世之急(勤而儉則財有/餘而急有備)古之¶
道術有在於是者墨翟禽滑⬤聞其風而⬤¶
之爲之大過巳之大順(不復度衆所能也〇/墨翟宋大夫尚儉素)¶
<pb:KR5c0051_SBCK_010-27a>¶
(滑音骨又戸八反⬤力之反又音熈禽滑⬤/墨翟弟子也不順五帝三王之樂嫌其奢⬤)¶
(音悅下注同後聞風而⬤皆同大過音太舊/敕佑反後大過大多大少放此順或作循度)¶
(徒各/反)作爲非樂命之曰節用生不歌死無服¶
墨子汜愛兼利而非鬬(夫物不足則以闘爲/是今墨子令百姓皆)¶
(動儉各有餘故以闘爲非也〇非樂節用墨/子二篇名汜敖劒反化同巳儉爲汜愛兼利)¶
(令力呈/反下同)其道不怒(但自/刻也)又好學而博不異(旣/自)¶
(以爲是則欲令萬/物皆同乎巳也)不與先王同(先王則恣其/羣異然後同)¶
(焉皆得而不/知所以得也)毀古之禮樂(嫌其/侈靡)黃帝有咸池¶
<pb:KR5c0051_SBCK_010-27b>¶
堯有太章舜有大韶禹有大夏湯有大濩文¶
王有辟雍之樂武王周公作武古之䘮禮貴¶
賤有儀上下有等天子棺槨七重諸侯五重¶
大夫三重士再重今墨子獨生不歌死不服¶
桐棺三寸而無槨以爲法式以此教人恐不¶
愛人以此自行固不(物皆以任力稱情爲愛/今以勤儉爲法而爲之)¶
(大過雖欲饒天下更非所以爲愛也〇夏戸/雅反⬤音護辟音壁作武武樂名重直龍反)¶
(下/同)未敗墨子道(但非道德○敗或作毀墨子/是一家之正故不可以爲敗)¶
<pb:KR5c0051_SBCK_010-28a>¶
(也崔云未/壞其道)雖然歌而非歌哭而非哭樂而非¶
樂是果⬤乎(雖獨成墨而不⬤萬物之情○/非歌生應歌而墨以歌爲非也)¶
(樂而音洛/下及注同)其生也勤其死也薄其道大觳(觳/無)¶
(潤也〇觳郭苦角反徐戸/角反郭李皆云無⬤也)使人憂使人悲其¶
行難爲也恐其不可以爲聖人之道(夫聖人/之道恱)¶
(以使民民得性之所樂則恱恱則天下/無難矣○行下孟反下注以成其行同)反天¶
下之心天下不堪墨子雖獨能任柰天下何¶
離於天下其去王也逺矣(王者必合天下之/懽心而與物俱徃)¶
<pb:KR5c0051_SBCK_010-28b>¶
(也〇任/音壬)墨子稱道曰昔者禹之湮洪水决江¶
河而通四夷九州也名山三百支川三千小¶
者無數禹親自操橐耜而九雜天下之川腓¶
無胈脛無毛沭甚風櫛疾⬤置萬國禹大聖¶
也而形勞天下也如此(墨子徒見禹之形勞/耳未覩其性之適也)¶
(○湮洪水音因又音煙塞也没也握地而决/之海使之由地下也引禹之儉同巳之道支)¶
(川本或作支流操七曹反槀舊古考反崔郭/音託字則應作橐崔云囊也司馬云盛士噐)¶
(也耜音似釋名耜似也似齒㫁物三蒼云耒/頭鐡也崔云棰也司馬盛水器也九音鳩本)¶
<pb:KR5c0051_SBCK_010-29a>¶
(亦作鳩聚也雜本或作籴音同崔云所治非/一故曰雜也腓音肥又符畏反胈歩葛反又)¶
(再物反又符盖反脛刑定反甚如/字崔本甚作湛音⬤櫛側筆反)使後世之¶
墨者多以裘⬤爲衣以跋蹻爲服日夜不休¶
以自苦爲極(謂自苦爲盡理之法〇⬤戸葛/反跋其逆反蹻紀略反李云麻)¶
(曰屩木曰屐屐與跂同屩與蹻同一/云鞋⬤也一音居王反以籍鞋下也)曰不能¶
如此非禹之道也不足謂墨(非其時而守其/道所以爲墨也)¶
相里勤之弟子五侯之徒南方之墨者苦獲¶
巳齒鄧陵子之屬俱誦墨經而倍譎不同相¶
<pb:KR5c0051_SBCK_010-29b>¶
謂别墨(必其各守所見則所在無通故於墨/之中又相與别也〇相息亮反里勤)¶
(司馬云墨師也姓相里名勤苦獲巳齒李云/二人姓字也倍郭音佩又裴罪反譎古穴反)¶
(崔云/决也)以堅白同異之辯相訾以觭偶不仵之¶
辭相應以巨子爲聖人(巨子最能辯其所是/以成其行〇訾音紫)¶
(觭紀宜反又音⬤仵音誤徐音五仵同也巨/子向崔本作鉅向云墨家號其道理成者爲)¶
(鉅子⬤儒/家之碩儒)皆願爲之尸(尸者/主也)兾得爲其後世¶
至今不决(爲欲係巨/子之業也)墨翟禽滑⬤之意則是¶
(意在不侈靡而備世/之急斯所以爲是)其行則非也(爲之大/過故也)將¶
<pb:KR5c0051_SBCK_010-30a>¶
# SB1_0538-154.png
# page missing
<pb:KR5c0051_SBCK_010-31a>¶
我之養畢足而止(不敢望/有餘也)以此白心古之道¶
術有在於是者宋鈃尹文聞其風而恱之作¶
爲華山之冠以自表(華山上下均平〇白心/崔云明白其心也白或)¶
(作任鈃音刑徐胡冷反郭音堅尹文崔云齊/宣王時人著書一篇華山之冠華山上下均)¶
(平作冠象之表/巳心均平也)接萬物以别宥爲始(不欲令/相犯錯)¶
(〇别彼列反又如字宥爲始始/首也崔云以别善惡宥不及也)語心之容命¶
之曰心之行以聏合驩以調海内(強以其道/聏令合調)¶
(令和也〇聏崔音而郭音鉺司馬云色厚貌/崔郭王云和也聏和萬物物各則歡矣一云)¶
<pb:KR5c0051_SBCK_010-31b>¶
(調也合驩以道化物和而調之合意則/歡強其丈反下皆同令合力呈反下同)請欲¶
置之以爲主(二子請得⬤此者/立以爲物主也)見侮不辱(其/於)¶
(以活民/爲急也)救民之⬤禁攻寢兵救世之戰(所謂/聏調)¶
以此周行天下上⬤下教雖天下不取強聒¶
而不舎者也(聏調之理然也○⬤音恱又如/字下教上謂國主也恱上之教)¶
(下也一云⬤猶教也上教教下也/聒古活反謂強聒其耳而語之也)故曰上下¶
見厭而強見也(所謂不辱○厭於/⬤反徐於瞻反)雖然其爲¶
人太多其自爲太少(不因其自化而強以慰/之則其功太重也〇爲)¶
<pb:KR5c0051_SBCK_010-32a>¶
(于僞反下/自爲同)曰請欲固置五升之飯足矣(斯明/自爲)¶
(之太/少也)先生恐不得飽弟子雖飢不忘天下(宋/鈃)¶
(尹文稱天下爲先/生自稱爲弟子也)日夜不休曰我必得活哉¶
(謂民亦當/報巳也)圖傲乎救世之士哉(揮斥高大之/貌〇傲五報)¶
(反)曰君子不爲苛察(務寛恕也〇苛/音河一本作茍)不以身¶
假物(必自出/其力也)以爲無益於天下者明之不如¶
巳也(所以爲救/世之士也)以禁攻寢兵爲外以情欲寡¶
淺爲内其小大精粗其行適至是而止(未能/經虚)¶
<pb:KR5c0051_SBCK_010-32b>¶
(渉曠〇行下/孟反又如字)公而不當易而無私决然無主¶
(各自任也〇不當丁浪反崔本/作黨云至公無黨也易以/反)趣物而不兩¶
(物得所/趣故一)不顧於慮不謀於知於物無擇與之¶
俱徃古之道術有在於是者彭⬤田駢愼到¶
聞其風而恱之齊萬物以爲首曰天能覆之¶
而不能載之地能載之而不能覆之大道能¶
包之而不能辯之知萬物皆有所可有所不¶
可故曰選則不徧(都用乃周〇於知音智下/棄知同田駢薄田反齊人)¶
<pb:KR5c0051_SBCK_010-33a>¶
(也游稷下著書十五篇/慎子云名廣徧音遍)敎則不至(任其性乃/至〇不至)¶
(一本作/不王)道則無遺者矣是故愼到棄知去巳¶
而縁不得巳泠汰於物以爲道理(泠汰猶聽/放也〇遺)¶
(如字本又作貴去起吕反章内注同泠音零/汰音泰徐徒盖反一云泠汰猶沙汰也謂沙)¶
(汰使之泠然也皆泠汰之歸於一/以此爲道理也或音裔又音替)曰知不知¶
將薄知而後鄰傷之者也(謂知力淺不知任/其自然故薄之而)¶
(又鄰/傷焉)謑髁無任而⬤天下之尚賢也(不肯當/其任而)¶
(任夫衆人衆人各自能則無爲橫復尚賢也/〇謑胡啓反又音奚又苦迷反⬤文云耻也)¶
<pb:KR5c0051_SBCK_010-33b>¶
# SB1_0538-160.png
# page missing
<pb:KR5c0051_SBCK_010-33b>¶
後行曵而後徃(所謂縁於/不得巳)⬤飄風之還⬤羽¶
之旋⬤磨石之隧全而無非動靜無過未嘗¶
有罪是何故夫無知之物無建已之患無用¶
知之累動靜不離於理是以終身無譽(患生/於譽)¶
(譽生於有建〇飄婢遥反一音必遥反爾雅/云回風爲飄還音旋一音環⬤磨末佐反又)¶
(如字石之隧音遂回也徐絶句一讀至全字/絶句全而無非磨石所剴麄細全在人其德)¶
(全無見非真時言其/無心也不離力智反)故曰至於⬤無知之物¶
而巳無用賢聖(唯聖人然後能去知與故循/天之理故愚知處宜貴賤當)¶
<pb:KR5c0051_SBCK_010-34a>¶
# SB1_0538-162.png
# page missing
<pb:KR5c0051_SBCK_010-35a>¶
# SB1_0538-163.png
# page missing
<pb:KR5c0051_SBCK_010-36a>¶
而恱之建之以常無有(夫無有何所能建建/之以常無有則明有)¶
(物之自建也〇澹徒暫反⬤尹⬤令尹喜也/或云尹喜字公度老聃他甘反即老子也爲)¶
(喜著書/十九篇)主之以太一(自天地以反羣物皆各/自得而巳不兼他飾斯)¶
(非主之以/太一邪)以濡弱謙下爲表以空虚不毀萬¶
物爲實⬤尹曰在已無居(物來則應應而不/藏故功隨物去〇)¶
(濡如朱反一音/儒下遐嫁反)形物自著(不自是而委萬物/故物形各自彰著)¶
其動⬤水其靜⬤鏡其應⬤響(常無情也〇/響許丈反)¶
芴乎⬤亡寂乎⬤淸同焉者和得焉者失(嘗/全)¶
<pb:KR5c0051_SBCK_010-36b>¶
# SB1_0538-165.png
# page missing
<pb:KR5c0051_SBCK_010-36b>¶
有餘(付萬物使各自/守故不患其守)巋然而有餘(獨立自足/之謂〇巋)¶
(去軌反又去⬤/反本或作魏)其行身也徐而不費(因民所/利而行)¶
(之隨四時而成之常與道理俱/故無疾無費也〇費芳味反)無爲也而⬤¶
巧(巧者有爲以傷神器之自成故無爲者因/其自生任其自成萬物各得自爲蜘蛛猶)¶
(能結網則人人自有所能矣無貴於/工倕也〇蜘音知蛛音誅倕音垂)人皆求¶
福巳獨曲全(委順至理則常全故/無所求福福巳足)曰茍免於¶
咎(隨物故物/不得咎也)以深爲根(理根爲太初之極不/可謂之淺也〇大音)¶
(泰)以約爲紀(去甚泰也〇/去起吕反)曰堅則毀矣(夫至/順則)¶
<pb:KR5c0051_SBCK_010-37a>¶
(雖金石無堅也迕逆則雖水氣無耎也至順/則全迕逆則毀斯正理也〇迕五故反無耎)¶
(如兖反本或/作濡音同)銳則挫矣(進躁無崖爲銳/〇挫作卧反)常寛¶
容於物(各守其分則/自容有餘也)不削於人(全其/性也)可謂至¶
極⬤尹老聃乎古之博大眞人哉芴漠無形¶
變化無常(隨物也〇芴元嘉/本作寂漠音莫)死與生與天地¶
並與神明徃與(任化也〇死/與音餘下同)芒乎何之忽乎¶
何適(無意趣也〇芒/乎莫剛反下同)萬物畢羅莫足以歸(故/都)¶
(任/置)古之道術有在於是者莊周聞其風而恱¶
<pb:KR5c0051_SBCK_010-37b>¶
之以謬悠之⬤荒唐之言無端崖之辭時恣¶
縱而不儻不以觭見之也(不急欲使物見其/意〇謬悠謂⬤忘)¶
(於情實者也荒唐謂廣大無域畔者也/儻丁蕩反徐敕宜反觭音羇徐起宜反)以天¶
下爲沈濁不可與莊語(累於形名以莊語爲/狂而不信故不與也)¶
(〇莊語並如字郭云莊莊周也一云/莊端正也一本作莊側亮反大也)以巵言¶
爲曼⬤以重言爲眞以寓言爲廣獨與天地¶
精神徃來而不敖倪於萬物(其言通至理正/當萬物之性命)¶
(也巵音支敖五/報反倪音詣)不譴是非(巳無是非故恣物/而行〇譴遣戰反)¶
<pb:KR5c0051_SBCK_010-38a>¶
以與世俗處(形羣/於物)其書雖⬤瑋而連犿無傷¶
也(還與物合故無傷也〇瓌古回反瓌瑋竒/特也連犿本亦作抃同芳⬤反又音權又)¶
(敷晚反云皆宛轉貌一云相從之/貌謂與物相從不違故無傷也)其辭雖參¶
差而諔詭可觀(不唯應當時之務故參差○/參初林反註同差初宜反下)¶
(同諔尺/叔反)彼其充實不可以巳(多所/有也)上與造物¶
者遊而下與外死生無終始者爲友其於本¶
也弘大而辟深閎而肆其於宗也可謂稠適¶
而上遂矣雖然其應於化而解於物也其理¶
<pb:KR5c0051_SBCK_010-38b>¶
不竭其來不蛻芒乎昧乎未之盡者(莊子通/以平意)¶
(說已與⬤他人無異也案其辭明爲汪汪然/禹拜昌言亦何嫌乎此也〇而辟婢亦反閎)¶
(音宏稠音調本亦作調蛻音恱/徐始銳反又敕外反汪烏黃反)惠施多方其¶
書五車其道舛駁其言也不中(〇惠施施惠/子名車尺蛇)¶
(反又音居舛川兖反徐尺/允反駁⬤角反中丁仲反)厤物之意(〇厤古/歷字本)¶
(亦作歷物之意/分别歷說之)曰至大無外謂之大一至小¶
無内謂之小一(〇司馬云無外不可一無内/不可分故謂之一也天下所)¶
(謂大小皆非形所謂一二非/至名也至形無形至名無名)無厚不可積也¶
<pb:KR5c0051_SBCK_010-39a>¶
其大千里(〇司馬云物言形爲有形之外爲/無無形與有相爲表裏故形物之)¶
(厚盡於無厚無厚與有同一體也其有厚大/者其無厚亦大高因廣立有因無積則其可)¶
(積因不可積者苟其/可積何但千里乎)天與地卑山與澤平(○/卑)¶
(如字又音婢李云以地比天則地卑於天⬤/宇宙之髙則天地皆卑天地皆卑則山與澤)¶
(平/矣)日方中方睨物方生方死(〇睨音詣李云/睨側視也謂日)¶
(方中而景巳復昊謂景方昃而無巳復没謂/光方没而明巳復升凡中昃之與升没⬤轉)¶
(樞循環自相與爲前後始終無/别則存亡死生與之何殊也)大同而與小¶
同異此之謂小同異萬物畢同畢異此之謂¶
<pb:KR5c0051_SBCK_010-39b>¶
大同異(〇同體異分故曰小同異死生禍福/寒暑晝夜動靜變化衆辨莫同異之)¶
(至也衆異同於一物同之至也則萬物之同/異一矣⬤堅白無不合無不離也⬤火含隂)¶
(水含陽火中之隂異於水水中之陽異於火/然則水異於水火異於火至異異所同至同)¶
(同所異故/曰大同異)南方無窮而有窮(〇司馬云四方/無窮也李云四)¶
(方無窮故無四方上下皆不能處其窮㑹有/窮耳一云知四方之無窮是以無無窮無窮)¶
(也形不盡形色不盡色形與色相盡也知不/窮知物不窮物知與物相盡也獨言南方舉)¶
(一隅/也)今日適越而昔來(○智之適物物之適/智形有所止智有所)¶
(行智有所守形有所從故形智徃來相爲逆/旅也鑒以鑒影而鑒亦有影兩鑒相鑒則重)¶
<pb:KR5c0051_SBCK_010-40a>¶
(影無窮萬物入於一智而智無間萬物入於/一物而物無联天在心中則身在天外心在)¶
(天内則天在心外也逺而思親者徃也病而/思親者來也智在物爲物物在智爲智司馬)¶
(云彼日猶此日則見此猶見彼也/彼猶此見則吳與越人交相見矣)連環可解¶
也(○司馬云夫物盡於形形盡之外則非物/也連環所貫貫於無環非貫於環也⬤兩)¶
(環不相貫則雖/連環故可解也)我知天之中央燕之北越之¶
南是也(〇司馬云燕之去越有數而南北之/逺無窮由無窮觀有數則燕越之間)¶
(未始有分也天下無方故所在/爲中循環無端故所行爲始也)汜愛萬物天¶
地一體也(○汜芳劒反李云日月可觀而目/不可見愛出於身而所愛在物天)¶
<pb:KR5c0051_SBCK_010-40b>¶
(地爲首足萬物爲五藏故肝膽之别/合於一人一人之别合於一體也)惠施以¶
此爲大觀於天下而曉辯者天下之辯者相¶
與樂之(○觀古亂反於天下所謂自以爲/最也辯字林云辯惠也樂音洛)卵¶
有毛(○司馬云胎卵之生必有毛羽鷄伏鵠/卵卵不爲鷄則生⬤於鵠也毛氣成毛)¶
(羽氣成羽雖胎卵未生而毛羽之性已著矣/故鳶肩蜂眉⬤感之分也龍顔虎喙威靈之)¶
(氣也神以引明氣以成質質之所剋如戸牖/明暗之懸以晝夜性相近習相逺則性之明)¶
(遠有習/於生)雞三足(○司馬云鷄兩足所以行而/非動也故行由足發動由神)¶
(御今雞雖兩足須神/而行故曰三足也)郢有天下(○郢楚都也/在江陵北七)¶
<pb:KR5c0051_SBCK_010-41a>¶
(十里李云九州之内於宇宙之中未萬中之/一分也故舉天下者以喻盡而名大夫非大)¶
(若各指其所有而言其未足/雖郢方千里亦可有天下也)犬可以爲羊(○/司)¶
(馬云各以名物而非物也犬羊之名非犬羊/也非羊可以名爲羊則犬可以名羊鄭人謂)¶
(玉未理者曰璞周人謂䑕腊者/亦曰璞故形在於物名在於人)馬有卵(○李/云形)¶
(之所託名之所⬤皆假耳非眞也故犬羊無/定名胎卵無定形故鳥可以有胎馬可以有)¶
(卵也一云小異者大同犬羊/之與胎卵無分於鳥馬也)丁子有尾(〇李/云夫)¶
(萬物無定形形無定稱在上爲首在下爲尾/世人謂右行曲波爲尾今丁子二字雖左行)¶
(曲波亦/是尾也)火不熱(○司馬云木生於水火生於/木木以水⬤火以木光金寒)¶
<pb:KR5c0051_SBCK_010-41b>¶
(於水而熱於火而寒⬤相兼無窮水火之性/有盡謂火⬤水寒是偏舉也偏舉則水⬤火)¶
(寒可也一云猶金木加於人有楚痛楚痛發/於人而金木非楚痛也如處水之鳥火生之)¶
(蟲則火/不⬤也)山出口(〇司馬云形聲氣色合而成/物律吕以聲兼形玄黃以色)¶
(兼質呼於一山一山皆應一山之聲/入於耳形與聲並行是山猶有口也)輪不蹍¶
地(〇蹍本又作跈女展反司馬云/地平輪圓則輪之所行者跡也)目不見(〇/司)¶
(馬云水中視魚必先見水光中視物必先見/光魚之濡鱗非曝鱗異於曝鱗則視濡也光)¶
(之曜形異於不⬤則視見於⬤形非見形也/目不夜見非暗晝見非明有假也所以見者)¶
(明也目不假光而後明無以見/光故目之於物未嘗有見也)指不至至不¶
<pb:KR5c0051_SBCK_010-42a>¶
絶(〇司馬云夫指之取物不能自至要假物/故至也然假物由指不絶也一云指之取)¶
(火以針刺䑕以錐故/假於物指是不至也)⬤長於蛇(○司馬云蛇/形雖長而命)¶
(不久⬤形雖/短而命甚長)矩不方規不可以爲圎(〇司馬/云矩雖)¶
(爲方而非方規雖爲圓而/非圓譬繩爲直而非直也)鑿不圍枘(〇鑿在/各反枘)¶
(如銳反司馬云鑿枘異質合爲一形鑿積/於枘則鑿枘異圍鑿枘異圍是不相圍也)飛¶
鳥之景未嘗動也(〇景音影司馬云鳥之蔽/光猶魚之蔽水魚動蔽水)¶
(而水不動鳥動影生影有光亡亡/非徃生非來墨子曰影不徙也)鏃矢之疾¶
而有不行不止之時(○鏃子木反郭音族徐/朱角反三蒼云矢鏑也)¶
<pb:KR5c0051_SBCK_010-42b>¶
# SB1_0538-178.png
# page missing
<pb:KR5c0051_SBCK_010-42b>¶
(⬤則無母⬤稱立則母名去也母甞爲駒之/母故⬤駒未嘗有母也本亦無此句一尺一)¶
(本無一字捶章蘂反日取其半萬世不竭司/馬云捶扙也⬤其可析其一常存故曰萬世)¶
(不/竭)辯者以此與惠施相應終身無窮桓團公¶
孫龍辯者之徒(〇桓團李云人/姓名徐徒凢反)飾人之心易¶
人之意能勝人之口不能服人之心辯者之¶
囿也(〇有/音又)惠施日以其知與人之辯特與天¶
下之辯者爲怪此其柢也(〇柢丁/計反)然惠施之¶
口談自以爲最賢曰天地其壯乎施存雄而¶
<pb:KR5c0051_SBCK_010-43a>¶
無術(〇天地其壯乎司馬云惠施唯以天地/爲壯於巳也施存雄而無術司馬云意)¶
(在勝人而無/道理之術)南方有⬤人焉曰黃繚問天地¶
所以不墜不䧟風⬤雷霆之故(〇⬤人本或/作畸同紀宜)¶
(反李云異也繚音了本而小反云/賢人也墜直⬤反霆音廷又音挺)惠施不辭¶
而應不慮而對徧爲萬物⬤⬤而不休多而¶
無巳猶以爲寡益之以怪(○徧音遍爲/萬于僞反)以反¶
人爲實而欲以勝人爲名是以與衆不適也¶
弱於德強於物其塗隩矣(〇隩烏報反又李/云深也謂其道深)¶
<pb:KR5c0051_SBCK_010-43b>¶
由天地之道觀惠施之能其猶一蚉一䖟之¶
勞者也其於物也何庸(〇蚉音文/䖟孟庚反)夫充一尚¶
可曰愈貴道幾矣(〇愈貴李云自謂所/慕愈貴近於道也)惠施¶
不能以此自寧散於萬物而不厭卒以善辯¶
爲名惜乎惠施之才駘蕩而不得逐萬物而¶
不反是窮響以聲形與影競走也悲夫(昔吾/未覧)¶
(莊子甞聞論者爭夫尺棰連環之意而皆云/莊生之言遂以莊生爲辨者之流案此篇較)¶
(評諸子至於此章則曰其道舛駁其言不中/乃知道聽塗⬤之傷實也吾意亦謂無經國)¶
<pb:KR5c0051_SBCK_010-44a>¶
(體致眞所謂無用之談也然膏梁之子均之/戯豫或倦於典言而能辯名祈理以宣其氣)¶
(以係其思流於後世使性不邪淫不猶賢於/博奕者故存而不論以貽好事也〇駘李音)¶
(殆蕩殆者放也故蕩不得也夫音符論者力/困反較音角評音病中丁仲反倦本亦作勌)¶
(同思息嗣反邪以嗟反好事呼報反子玄之/註論其大體眞可謂得莊生之旨矣郭生前)¶
(歎膏梁之⬤⬤余亦晚覩貴遊之妄談斯所/謂異代同風何可復言也或曰莊惠標濠梁)¶
(之契發郢匠之模而云其書五車其言不中/何也豈契⬤郢匠褒國寢斤而相非之言如)¶
(此之甚者也荅曰夫不失欲極有教之肆神/明其言者豈得不善其辭而盡其喻乎莊生)¶
(振徽音於七篇列斯文於世重言盡渉玄之/路從事展有辭之叙雖談無貴辨而教無虚)¶
<pb:KR5c0051_SBCK_010-44b>¶
(唱然其文易覧其趣難窺造懐而未逹者有/過理之嫌祛斯之弊故大舉惠子之云辯也)¶
南華眞經卷第十¶
