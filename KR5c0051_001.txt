# -*- mode: mandoku-view -*-
#+TITLE: 南華真經
#+DATE: 2015-08-29 00:17:23
#+PROPERTY:  LASTPB <PB KR5c0051_SJB_004-110617b>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0051_HFL_001-030b>
#+PROPERTY: JUAN 1
<md:KR5c0051_HFL_002-001a>¶<pb:KR5c0051_SJB_001-110577a>
南華眞經卷之二貞三¶
　　　內篇大宗師第六¶
知天之所爲知人之所爲者至矣知天之所¶
爲者天而生也知人之所爲者以其知之所¶
知以養其知之所不知終其天年而不中道¶
夭者是知之盛也雖然有患夫知有所待而¶
後當其所待者特未定也庸詎知吾所謂天¶
之非人乎所謂人之非天乎且有眞人而後¶
有眞知何謂眞人古之眞人不逆寡不雄成¶
不謨士若然者過而弗悔當而自得也若然¶<md:KR5c0051_HFL_002-001b>¶

者登高不慄入水不濡入火不熱是知之能¶
登假於道也若此古之眞人其寢不夢其覺¶
無憂其食不甘其息深深眞人之息以踵衆¶
人之息以喉屈服者其嗌言若哇其嗜欲深¶
者其天機淺古之眞人不知悅生不知惡死¶
其出不訢其入不距翛然而往翛然而來而¶
已矣不忘其所始不求其所終受而喜之忘¶
而復之是之謂不以心捐道不以人助天是¶
之謂眞人若然者其心志其容寂其顙頯凄¶
然似秋煖然似春喜怒通四時與物有宜而¶<md:KR5c0051_HFL_002-002a>¶
<pb:KR5c0051_SJB_001-110577b>
莫知其極故聖人之用兵也亡國而不失人¶
心利澤施乎萬世不爲愛人故樂通物非聖¶
人也有親非仁也天時非賢也利害不通非¶
君子也行名失已非士也亡身不眞非役人¶
也若狐不偕務光伯夷叔齊箕子胥餘紀他¶
申徒狄是役人之役適人之適而不自適其¶
適者也古之眞人其狀義而不朋若不足而¶
不承與乎其觚而不竪也張乎其虚而不華¶
也邴邴乎其似喜乎崔乎其不得已乎滀乎¶
進我色也與乎止我德也厲乎其似世乎謷¶<md:KR5c0051_HFL_002-002b>¶

乎其未可制也連乎其似好閉也悗乎忘其¶
言也以刑爲體以禮爲翼以知爲時以德爲¶
循以刑爲體者綽乎其殺也以禮爲翼者所¶
以行於世也以知爲時者不得已於事也以¶
德爲循者言其與有足者至於丘也而人眞¶
以爲勤行者也故其好之也一其弗好之也¶
一其一也一其不一也一其一與天爲徒其¶
不一與人爲徒天與人不相勝也是之謂眞¶
人死生命也其有夜旦之常天也人之有所¶
不得與皆物之情也彼特以天爲父而身猶¶<md:KR5c0051_HFL_002-003a>¶
<pb:KR5c0051_SJB_001-110577c>
愛之而沉其卓乎人特以有君爲愈乎已而¶
身猶死之而況其眞乎泉涸魚相與處於陸¶
相呴以濕相濡以沫不如相忘於江湖與其¶
譽堯而非桀也不如兩忘而化其道夫大塊¶
載我以形勞我以生佚我以老息我以死故¶
善吾生者乃所以喜吾死也夫藏舟於壑藏¶
山於澤謂之固矣然而夜半有力者負之而¶
走昧者不知也藏小大有宜猶有所遯若夫¶
藏天下於天下而不得所遯是怕物之大情¶
也特犯人之形而猶喜之若人之形者萬化¶<md:KR5c0051_HFL_002-003b>¶

之未始有極也其爲樂可勝計邪故聖人將¶
遊於物之所不得遯而皆存善夭善老善始¶
善終人猶效之又況萬物之所係而一化之¶
所待乎夫道有情有信無爲無形可傳而不¶
可受可得而不可見自本自根未有天地自¶
古以固存神鬼神帝生天生地在太極之先¶
而不爲高在六極之下而不爲深先天地生¶
而不爲乆長於上古而不爲老狶韋氏得之¶
以挈天地伏犧氏得之以襲氣母維斗得之¶
終古不忒日月得之終古不息堪坏得之以¶<md:KR5c0051_HFL_002-004a>¶
<pb:KR5c0051_SJB_001-110578a>
襲崑崙馮夷得之以遊大川肩吾得之以處¶
太山黄帝得之以登雲天顓頊得之以處玄¶
宫禺强得之立乎北極西王母得之坐乎少¶
廣莫知其始莫知其終彭祖得之上及有虞¶
下及五伯傳說得之以相武丁奄有天下乘¶
東維騎箕尾而比於列星南伯子葵問乎女¶
偊曰子之年長矣而色若孺子何也曰吾聞¶
道矣南伯子葵曰道可得學耶曰惡惡可子¶
非其人也夫卜梁倚有聖人之才而無聖人¶
之道我有聖人之道而無聖人之才吾欲以¶<md:KR5c0051_HFL_002-004b>¶

教之庶幾其果爲聖人乎不然以聖人之道¶
告聖人之才亦易矣吾猶守而告之叁日而¶
後能外天下已外天下矣吾又守之七日而¶
後能外物已外物矣吾又守之九日而後能¶
外生已外生矣而後能朝徹朝徹而後能見¶
獨見獨而後有無古今無古今而後能入於¶
不死不生殺生者不死生生者不生其爲物¶
無不將也無不迎也無不毁也無不成也其¶
名爲攖寧攖寧也者攖而後成者也南伯子¶
葵曰子獨惡乎聞之曰聞諸副墨之子副墨¶<md:KR5c0051_HFL_002-005a>¶
<pb:KR5c0051_SJB_001-110578b>
之子聞諸洛誦之孫洛誦之孫聞之瞻明瞻¶
明聞之聶許聶許聞之需役需役聞之於謳¶
於謳聞之玄冥玄冥聞之參寥參寥聞之疑¶
始子祀子輿子犁子來四人相與語曰孰能¶
以無爲首以生爲脊以死爲尻孰知死生存¶
亡之一體者吾與之友矣四人相視而笑莫¶
逆於心遂相與爲友俄而子輿有病子祀往¶
問之曰偉哉夫造物者將以子爲此拘拘也¶
曲僂發背上有五管順隱於齊肩高於頂句¶
贅指天陰陽之氣有沴其心閒而無事跰𨇤¶<md:KR5c0051_HFL_002-005b>¶

而鑑于井曰嗟乎夫造物者又將以予爲此¶
拘拘也子祀曰汝惡之乎曰亡予何惡浸假¶
而化予之左臂以爲雞予因以求時夜浸假¶
而化予之右臂以爲彈予因以求鴞炙浸假¶
而化予之尻以爲輪以神爲馬予因而乘之¶
豈更駕哉且夫得者時也失者順也安時而¶
處順哀樂不能入也此古之所謂縣解也而¶
不能自解者物有結之且夫物不勝天久矣¶
吾又何惡焉俄而子來有病喘喘然將死其¶
妻子環而泣之犁徃問之曰叱避無恒化倚¶<md:KR5c0051_HFL_002-006a>¶
<pb:KR5c0051_SJB_001-110578c>
其户與之語曰偉哉造化又將奚以汝爲將¶
奚以汝適以汝爲鼠肝乎以汝爲蟲臂乎子¶
來曰父母於子東西南北唯命之從陰陽於¶
人不翅於父母彼近吾死而我不聽我則捍¶
矣彼何罪焉夫大塊載我以形勞我以生佚¶
我以老息我以死故善吾生者乃所以善吾¶
死也今之大冶鑄金金踴躍曰我且必爲鏌¶
鋣大冶必以爲不祥之金今一犯人之形而¶
曰人耳人耳夫造化者必以爲不祥之人今¶
一以天地爲大鑪以造化爲大冶惡乎往而¶<md:KR5c0051_HFL_002-006b>¶

不可哉成然寐蘧然覺子桑户孟子反子琴¶
張三人相與友曰孰能相與於與相與相爲¶
於無相爲孰能登天遊霧撓挑無極相忘以¶
生無所終窮二人相視而笑莫逆於心遂相¶
與友莫然有間而子桑户死未葬孔子聞之¶
使子貢往待事焉或編曲或鼓琴相和而歌¶
曰嗟來桑户乎嗟來桑户乎而已反其眞而¶
我猶爲人猗子貢趨而進曰敢問臨尸而歌¶
禮乎二人相視而笑曰是惡知禮意子貢反¶
以告孔子曰彼何人者邪脩行無有而外其¶<md:KR5c0051_HFL_002-007a>¶
<pb:KR5c0051_SJB_001-110579a>
形骸臨尸而歌顔色不變無以命之彼何人¶
者邪孔子曰彼遊方之外者也而丘遊方之¶
内者也外内不相及而丘使汝往弔之丘則¶
陋矣彼方且與造物者爲人而遊乎天地之¶
一氣彼以生爲附贅縣疣以死爲决疣潰癰¶
夫若然者又惡知死生先後之所在假於異¶
物託於同體忘其肝膽遺其耳目反覆終始¶
不知端倪芒然彷徨乎塵垢之外逍遥乎無¶
爲之業彼又惡能憒憒然爲世俗之禮以觀¶
衆人之耳目哉子貢曰然則夫子何方之依¶<md:KR5c0051_HFL_002-007b>¶

曰丘天之戮民也雖然吾與汝共之子貢曰¶
敢問其方孔子曰魚相造乎水人相造乎道¶
相造乎水者穿池而養給相造乎道者無事¶
而生定故曰魚相忘乎江湖人相忘乎道術¶
子貢曰敢問畸人曰畸人者畸於人而侔於¶
天故曰天之小人人之君子人之君子天之¶
小人也顔回問仲尼曰孟孫才其母死哭泣¶
無涕中心不感居喪不哀無是三者以善喪¶
蓋魯國固有無其實而得其名者乎回壹怪¶
之仲尼曰夫孟孫氏盡之矣進於知矣唯簡¶<md:KR5c0051_HFL_002-008a>¶
<pb:KR5c0051_SJB_001-110579b>
之而不得夫已有所簡矣孟孫氏不知所以¶
生不知所以死不知就先不知就後若化爲¶
物以待其所不知之化已乎且方將化惡知¶
不化哉方將不化惡知已化哉吾特與汝其¶
夢未始覺者邪且彼有駭形而無損心有旦¶
宅而無情死孟孫氏特覺人哭亦哭是自其¶
所以乃且也相與吾之耳矣庸詎知吾所謂¶
吾之乎且汝夢爲鳥而厲乎天夢爲魚而没¶
於淵不識今之言者其覺者乎其夢者乎造¶
適不及笑獻笑不及排安排而去化乃入於¶<md:KR5c0051_HFL_002-008b>¶

寥天一意而子見許由許由曰堯何以資汝¶
意而子曰堯謂我汝必躬服仁義而明言是¶
非許由曰而奚來爲軹夫堯旣已黥汝以仁¶
義而劓汝以是非矣汝將何以遊夫遥蕩恣¶
瞧轉徒之塗乎意而子曰雖然吾願遊於其¶
藩許由曰不然夫盲者無以與乎眉目顔色¶
之好瞽者無以與乎青黄黼黻之觀意而子¶
曰夫無莊之失其美據梁之失其力黄帝之¶
亡其知皆在鑪錘之間耳庸詎知夫造物者¶
之不息我黥而補我劓使我乘成以隨先生¶<md:KR5c0051_HFL_002-009a>¶
<pb:KR5c0051_SJB_001-110579c>
邪許由曰噫未可知也我爲汝言其大略吾¶
師乎吾師乎𩐎萬物而不爲義澤及萬世而¶
不爲仁長於上古而不爲老覆載天地刻彫¶
衆形而不爲巧此所遊已顔回曰回益矣仲¶
尼曰何謂也曰回忘仁義矣曰可矣猶未也¶
他日復見曰回益矣曰何謂也曰回忘禮樂¶
矣曰可矣猶未也它日復見曰回益矣曰何¶
謂也曰回坐忘矣仲尼蹴然曰何謂坐忘顔¶
回曰墮肢體黜聰明離形去知同於大通此¶
謂坐忘仲尼曰同則無好也化則無常也而¶<md:KR5c0051_HFL_002-009b>¶

果其賢乎丘也請從而後也子輿與子桑友¶
而淋雨十日子輿曰子桑殆病矣裹飯而往¶
食之至子桑之門則若歌若哭鼓琴曰父邪¶
母邪天乎人乎有不任其聲而趨舉其詩焉¶
子輿入曰子之歌詩何故若是曰吾思夫使¶
我至此極者而弗得也父母豈欲吾貧哉天¶
無私覆地無私載天地豈私貧我哉求其爲¶
之者而不得也然而至此極者命也夫¶
　　　內篇應帝王第七¶
齧缺問於王倪四問而四不知齧缺因躍而¶<md:KR5c0051_HFL_002-010a>¶
<pb:KR5c0051_SJB_001-110580a>
大喜行以告蒲衣子蒲衣子曰而乃今知之¶
乎有虞氏不及泰氏有虞氏其猶臧仁以要¶
人亦得人矣而未始出於非人泰氏其卧徐¶
徐其覺于于一以己爲馬一以己爲牛其知¶
情信其德甚眞而未始入於非人肩吾見狂¶
接輿狂接輿曰日中始何以語汝肩吾曰告¶
我君人者以己出經式義度人孰敢不聽而¶
化諸狂接輿曰是欺德也其於治天下也猶¶
涉海鑿河而使蚉負山也夫聖人之治也治¶
外乎正而後行确乎能其事者而已矣且鳥¶<md:KR5c0051_HFL_002-010b>¶

高飛以避矰弋之害鼷鼠深穴乎神丘之下¶
以避熏鑿之患而曾二蟲之無知天根遊於¶
殷陽至蓼水之上適遭無名人而問焉曰請¶
問爲天下無名人曰去汝鄙人也何問之不¶
豫也予方將與造物者爲人厭則又乘夫莽¶
眇之鳥以出六極之外而遊無何有之郷以¶
處壙垠之野汝又何帠以治天下感予之心¶
爲又復問無名人曰汝遊心於淡合氣於漠¶
順物自然而無容私焉而天下治矣陽子居¶
見老聃曰有人於此嚮疾彊梁物徹疏明學¶<md:KR5c0051_HFL_002-011a>¶
<pb:KR5c0051_SJB_001-110580b>
道不倦如是者可比明王乎老聃曰是於聖¶
人也胥易技係勞形怵心者也且也虎豹之¶
文來田猨狙之便執斄之狗來藉如是者可¶
比明王乎陽子居蹴然曰敢問明王之治老¶
聃曰明王之功蓋天下而似不自己化貸萬¶
物而民弗恃有莫舉名使物自喜立乎不測¶
而遊於無有者也鄭有神巫曰季咸知人之¶
死生存亡禍福壽夭期以歲月旬日若神鄭¶
人見之皆棄而走列子見之而心醉歸以告¶
壺子曰始吾以夫子之道爲至矣則又有至¶<md:KR5c0051_HFL_002-011b>¶

焉者矣壺子曰吾與汝旣其文未旣其實而¶
固得道與衆雄而無雄而又奚卯焉而以遁¶
與世亢必信夫故使人得而相汝嘗試與來¶
以予示之明日列子與之見壺子出而謂列¶
子曰嘻子之先生死矣弗活矣不以旬數矣¶
吾見怪焉見濕灰焉列子入泣涕沾襟以告¶
壺子壺子曰曏吾示之以地文萌乎不震不¶
正是殆見吾杜德機也嘗又與來明日又與¶
之見壺子出而謂列子曰幸矣子之先生遇¶
我也有廖矣全然有生矣吾見其杜權矣列¶<md:KR5c0051_HFL_002-012a>¶
<pb:KR5c0051_SJB_001-110580c>
子入以告壺子壺子曰曏吾示之以天壤名¶
實不入而機發於踵是殆見吾善者機也嘗¶
又與來明日又與之見壺子岀而謂列子曰¶
子之先生不齊吾無得而相焉試齊且復相¶
之列子入以告壺子壺子曰吾曏示之以太¶
冲莫勝是殆見吾衡氣機也鯢栢之審爲淵¶
止水之審爲淵流水之審爲淵淵有九名此¶
處三焉嘗又與來明日又與之見壺子立未¶
定自失而走壺子曰追之列子追之不及反¶
以報壺子曰已滅矣已失矣吾弗及已壺子¶<md:KR5c0051_HFL_002-012b>¶

曰曏吾示之以未始出吾宗吾與之虚而委¶
蛇不知其誰何因以爲弟靡因以爲波流故¶
逃也然後列子自以爲未始學而歸三年不¶
出爲其妻爨食豕如食人於事無與親彫豕¶
復朴塊然獨以其形立紛而封哉一以是終¶
無爲名尸無爲謀府無爲事任無爲知主體¶
盡無窮而遊無眹盡其所受乎天而無見得¶
亦虚而已至人之用心若鏡不將不迎應而¶
不藏故能勝物而不傷南海之帝爲鯈北海¶
之帝爲忽中央之帝爲渾沌鯈與忽時相與¶<md:KR5c0051_HFL_002-013a>¶
<pb:KR5c0051_SJB_001-110581a>
遇於渾沌之地渾沌待之甚善鯈與忽謀報¶
渾沌之德曰人皆有七竅以視聽食息此獨¶
無有嘗試鑿之日鑿一竅七日而渾沌死¶
　　　外篇駢拇第八¶
駢拇枝指出乎性哉而侈於德附贅縣疣出¶
乎形哉而侈於性多方乎仁義而用之者列¶
於五臟哉而非道德之正也是故駢於足者¶
連無用之肉也枝於手者樹無用之指也多¶
方駢枝於五臟之情者淫僻於仁義之行而¶
多方於聰明之用也是故駢於明者亂五色¶<md:KR5c0051_HFL_002-013b>¶

淫文章青黄黼黻之煌煌非乎而離朱是已¶
多於聰者亂五聲淫六律金石絲竹黄鍾大¶
吕之聲非乎而師曠是已枝於仁者擢德塞¶
性以收名聲使天下簧鼓以奉不及之法非¶
乎而曾史是已駢於辯者纍瓦結繩竄句遊¶
心於堅白同異之間而敝跬譽無用之言非¶
乎而揚墨是已故此皆多駢旁枝之道非天¶
下之至正也彼正正者不失其性命之情故¶
合者不爲駢而枝者不爲跂長者不爲有餘¶
短者不爲不足是故鳧脛雖短續之則憂鶴¶<md:KR5c0051_HFL_002-014a>¶
<pb:KR5c0051_SJB_001-110581b>
脛雖長斷之則悲故性長非所斷性短非所¶
續無所去憂也意仁義其非人情乎彼仁人¶
何其多憂也且夫駢於拇者决之則泣枝於¶
手者齕之則啼二者或有餘於數或不足於¶
數其於憂一也今世之仁人蒿目而憂世之¶
患不仁之人决性命之情而饕貴富故意仁¶
義其非人情乎自三代以下者天下何其囂¶
囂也且夫待鉤繩規矩而正者是削其性也¶
待繩約膠漆而固者是侵其德也屈折禮樂¶
呴俞仁義以慰天下之心者此失其常然也¶<md:KR5c0051_HFL_002-014b>¶

天下有常然常然者曲者不以鉤直者不以¶
繩圓者不以規方者不以矩附離不以膠漆¶
約束不以纏索故天下誘然皆生而不知其¶
所以生同焉皆得而不知其所以得故古今¶
不二不可虧也則仁義又奚連連如膠漆纏¶
索而遊乎道德之間爲哉使天下惑也夫小¶
惑易方大惑易性何以知其然邪自虞氏招¶
仁義以撓天下也天下莫不奔命於仁義是¶
非以仁義易其性與故嘗試論之自三代以¶
下者天下莫不以物易其性矣小人則以身¶<md:KR5c0051_HFL_002-015a>¶
<pb:KR5c0051_SJB_001-110581c>
殉利士則以身殉名大夫則以身殉家聖人¶
則以身殉天下故此數子者事業不同名聲¶
異號其於傷性以身爲殉一也臧與穀二人¶
相與牧羊而俱亡其羊問臧奚事則挾筴讀¶
書問穀奚事則博塞以遊二人者事業不同¶
其於亡羊均也伯夷死名於首陽之下盜跖¶
死利於東陵之上二人者所死不同其於殘¶
生傷性均也奚必伯夷之是而盜跖之非乎¶
天下盡殉也彼其所殉仁義也則俗謂之君¶
子其所殉貨財也則俗謂之小人其殉一也¶<md:KR5c0051_HFL_002-015b>¶

則有君子焉有小人焉若其殘生損性則盜¶
跖亦伯夷已又惡取君子小人於其間哉且¶
夫屬其性乎仁義者雖通如曾史非吾所謂¶
臧也屬其性於五味雖通如俞兒非吾所謂¶
臧也屬其性乎五聲雖通如師曠非吾所謂¶
聰也屬其性乎五色雖通如離朱非吾所謂¶
明也吾所謂臧者非仁義之謂也臧於其德¶
而已矣吾所謂臧者非所謂仁義之謂也任¶
其性命之情而已矣吾所謂聰者非謂其聞¶
彼也自聞而已矣吾所謂明者非謂其見彼¶<md:KR5c0051_HFL_002-016a>¶
<pb:KR5c0051_SJB_001-110582a>
也自見而已矣夫不自見而見彼不自得而¶
得彼者是得人之得而不自得其得者也適¶
人之適而不自適其適者也夫適人之適而¶
不自適其適雖盜跖與伯夷是同爲淫僻也¶
余愧乎道德是以上不敢爲仁義之操而下¶
不敢爲淫僻之行也¶
　　　外篇馬蹄第九¶
馬蹄可以踐霜雪毛可以禦風寒齕草飲水¶
翹足而陸此馬之眞性也雖有義臺路寢無¶
所用之及至伯樂曰我善治馬燒之剔之刻¶<md:KR5c0051_HFL_002-016b>¶

之雒之連之以羈馽編之以皁棧馬之死者¶
十二三矣飢之渴之馳之驟之整之齊之前¶
有橛飾之患而後有鞭筴之威而馬之死者¶
已過半矣陶者曰我善治埴圓者中規方者¶
中矩匠人曰我善治木曲者中鉤直者應繩¶
夫埴木之性豈欲中規矩鉤繩哉然且世世¶
稱之曰伯樂善治馬而陶匠善治埴木此亦¶
治天下者之過也吾意善治天下者不然彼¶
民有常性織而衣耕而食是謂同德一而不¶
黨命曰天放故至德之世其行填填其視顛¶<md:KR5c0051_HFL_002-017a>¶
<pb:KR5c0051_SJB_001-110582b>
顛當是時也山無蹊隧澤無舟梁萬物群生¶
連屬其鄕禽獸成群草木遂長是故禽獸可¶
係羈而遊鳥鵲之巢可攀援而闚夫至德之¶
世同與禽獸居族與萬物並惡乎知君子小¶
人哉同乎無知其德不離同乎無欲是謂素¶
樸素樸而民性得矣及至聖人蹩躠爲仁踶¶
跂爲義而天下始疑矣澶漫爲樂摘僻爲禮¶
而天下始分矣故純樸不殘孰爲犧樽白玉¶
不毁孰爲珪璋道德不廢安取仁義性情不¶
離安用禮樂五色不亂孰爲文采五聲不亂¶<md:KR5c0051_HFL_002-017b>¶

孰應六律夫殘樸以爲器工匠之罪也毁道¶
德以爲仁義聖人之過也夫馬陸居則食草¶
飲水喜則交頸相靡怒則分背相踶馬知已¶
此矣夫加之以衡扼齊之以月題而馬知介¶
倪闉扼鷙曼詭銜竊轡故馬之知而能至盜¶
者伯樂之罪也夫赫胥氏之時民居不知所¶
爲行不知所之含哺而熙鼓腹而遊民能已¶
此矣及至聖人屈折禮樂以匡天下之形縣¶
跂仁義以慰天下之心而民乃始踶跂好知¶
爭歸於利不可止也此亦聖人之過也¶<md:KR5c0051_HFL_002-018a>¶
<pb:KR5c0051_SJB_001-110582c>
　　　外篇胠篋第十¶
將爲胠篋探囊發匱之盜而爲守備則必攝¶
緘滕固扃鐍此世俗之所謂知也然而巨盜¶
至則負匱揭篋擔囊而趨唯恐緘縢扃鐍之¶
不固也然則向之所謂知者不乃爲大盜積¶
者也故嘗試論之世俗之所謂知者有不爲¶
大盜積者乎所謂聖者有不爲大盜守者乎¶
何以知其然邪昔者齊國鄰邑相望雞狗之¶
音相聞罔罟之所布來耨之所刺方三千餘¶
里闔四境之内所以立宗廟社稷治邑屋州¶<md:KR5c0051_HFL_002-018b>¶

閶鄕曲者曷嘗不法聖人哉然而田成子一¶
旦殺齊君而盜其國所盜者豈獨其國邪並¶
與其聖知之法而盜之故田成子有乎盜賊¶
之名而身處堯舜之安小國不敢非大國不¶
敢誅十二世有齊國則是不乃竊齊國並與¶
其聖知之法以守其盜賊之身乎嘗試論之¶
世俗之所謂至知者有不爲大盜積者乎所¶
謂至聖者有不爲大盜守者乎何以知其然¶
邪昔者龍逄斬比干剖萇弘肔子胥靡故四¶
子之賢而身不免乎戮故跖之徒問於跖曰¶<md:KR5c0051_HFL_002-019a>¶
<pb:KR5c0051_SJB_001-110583a>
盜亦有道乎跖曰何適而無有道邪夫妄意¶
室中之藏聖也入先勇也出後義也知可否¶
知也分均仁也五者不備而能成大盜者天¶
下未之有也由是觀之善人不得聖人之道¶
不立跖不得聖人之道不行天下之善人少¶
而不善人多則聖人之利天下也少而害天¶
下也多故曰脣竭則齒寒魯酒薄而邯鄲圍¶
聖人生而大盜起掊擊聖人縱舍盜賊而天¶
下始治矣夫川竭而谷虚丘夷而淵實聖人¶
已死則大盜不起天下平而無故矣聖人不¶<md:KR5c0051_HFL_002-019b>¶

死大盜不止雖重聖人而治天下則是重利¶
盜跖也爲之斗斛以量之則并與斗斛而竊¶
之爲之權衡以稱之則並與權衡而竊之爲¶
之符璽以信之則並與符璽而竊之爲之仁¶
義以矯之則并與仁義而竊之何以知其然¶
邪彼竊鉤者誅竊國者爲諸侯諸侯之門而¶
仁義存焉則是非竊仁義聖知邪故逐於大¶
盜揭諸侯竊仁義并斗斛權衡符璽之利者¶
雖有軒冕之賞弗能勸斧鉞之威弗能禁此¶
重利盜跖而使不可禁者是乃聖人之過也¶<md:KR5c0051_HFL_002-020a>¶
<pb:KR5c0051_SJB_001-110583b>
故曰魚不可脱於淵國之利器不可以示人¶
彼聖人者天下之利器也非所以明天下也¶
故絶聖棄知大盜乃止摘玉毁珠小盜不起¶
焚符破璽而民朴鄙掊斗折衡而民不爭殫¶
殘天下之聖法而民始可與論議擢亂六律¶
鑠絶竽瑟塞瞽曠之耳而天下始人舍其聰¶
矣滅文章散五采膠離朱之目而天下始人¶
舍其明矣毁絶鉤繩而棄規矩攦工倕之指¶
而天下始人有其巧矣故曰大巧若拙削曾¶
史之行鉗揚墨之口攘棄仁義而天下之德¶<md:KR5c0051_HFL_002-020b>¶

始玄同矣彼人含其明則天下不鑠矣人舍¶
其聰則天下不累矣人含其知則天下不惑¶
矣人含其德則天下不僻矣彼曾史楊墨師¶
曠工倕離朱者皆外立其德而以爚亂天下¶
者也法之所無用也子獨不知至德之世乎¶
昔者容成氏大庭氏伯皇氏中央氏栗陸氏¶
驪畜氏軒轅氏赫胥氏尊盧氏祝融氏伏戲¶
氏神農氏當是時也民結繩而用之甘其食¶
美其服樂其俗安其居鄰國相望雞狗之音¶
相聞民至老死而不相往來若此之時則至¶<md:KR5c0051_HFL_002-021a>¶
<pb:KR5c0051_SJB_001-110583c>
治已今遂至使民延頸舉踵曰某所有賢者¶
赢糧而趣之則内棄其親而外去其主之事¶
足跡接乎諸侯之境車軌結乎千里之外則¶
是上好知之過也上誠好知而無道則天下¶
大亂矣何以知其然邪夫弓弩畢弋機變之¶
知多則鳥亂於上矣鉤餌罔罟罾笱之知多¶
則魚亂於水矣削格羅落置罘不知多則獸¶
亂於澤矣知詐漸毒頡滑堅白解垢同異之¶
變多則俗惑於辯矣故天下每每大亂罪在¶
於好知故天下皆知求其所不知而莫知求¶<md:KR5c0051_HFL_002-021b>¶

其所已知者皆知非其所不善而莫知非其¶
所已善者是以大亂故上悖日月之明下爍¶
山川之精中墮四時之施喘耎之蟲肖翹之¶
物莫不失其性甚矣夫好知之亂天下也自¶
三代以下者是已舍夫種種之民而悦夫役¶
役之佞釋夫恬惔無爲而悅夫哼哼之意啍¶
啍已亂天下矣¶
　　　外篇在宥第十一¶
聞在宥天下不聞治天下也在之也者恐天¶
下之淫其性也宥之也者恐天下之遷其德¶<md:KR5c0051_HFL_002-022a>¶
<pb:KR5c0051_SJB_001-110584a>
也天下不淫其性不遷其德有治天下者哉¶
昔堯之治天下也使天下欣欣焉人樂其性¶
是不恬也桀之治天下也使天下瘁瘁焉人¶
苦其性是不愉也夫不恬不愉非德也非德¶
也而可長乆者天下無之人大喜邪毗於陽¶
大怒邪毗於陰陰陽並毗四時不至寒暑之¶
和不成其反傷人之形乎使人喜怒失位居¶
處無常思慮不自得中道不成章於是乎天¶
下始喬詰卓鷙而後有盜跖曾史之行故舉¶
天下以賞其善者不足舉天下以罰其惡者¶<md:KR5c0051_HFL_002-022b>¶

不給故天下之大不足以賞罰自三代以下¶
者匈匈焉終以賞罰爲事彼何暇安其性命¶
之情哉而且悅明邪是淫於色也悅聰邪是¶
淫於聲也悅仁邪是亂於德也悦義邪是悖¶
於理也悦禮邪是相於技也悅樂邪是相於¶
淫也悦聖邪是相於藝也悅知邪是相於疵¶
也天下將安其性命之情之八者存可也亡¶
可也天下將不安其性命之情之八者乃始¶
臠卷(聯/拳)傖囊而亂天下也而天下乃始尊之¶
惜之甚矣天下之惑也豈直過也而去之邪¶<md:KR5c0051_HFL_002-023a>¶
<pb:KR5c0051_SJB_001-110584b>
乃齋戒以言之跪坐以進之鼓歌以舞之吾¶
若是何哉故君子不得已而臨蒞天下莫若¶
無爲無爲也而後安其性命之情故貴以身¶
於爲天下則可以託天下愛以身於爲天下¶
則可以寄天下故君子荀能無解其五藏無¶
擢其聰明尸居而龍見淵默而雷聲神動而¶
天隨從容無爲而萬物炊累焉吾又何暇治¶
天下哉崔瞿問於老聃曰不治天下安臧人¶
心老聃曰汝愼無攖人心人心排下而進上上¶
下囚殺淖約柔乎剛彊廉劌彫琢其熱焦火¶<md:KR5c0051_HFL_002-023b>¶

其寒凝冰其疾俛仰之間而再撫四海之外¶
其居也淵而靜其動也縣而天僨驕而不可¶
係者其唯人心乎昔者黄帝始以仁義攖人¶
之心堯舜於是乎股無胈脛無毛以養天下¶
之形愁其其五藏以爲仁義矜其血氣以規法¶
度然猶有不勝也堯於是放讙兜於崇山投¶
三苗於三峗流共工於幽都此不勝天下也¶
夫施及三王而天下大駭矣下有桀跖上有¶
曾史而儒墨畢起於是乎喜怒相疑愚知相¶
欺善否相非誕信相譏而天下衰矣大德不¶<md:KR5c0051_HFL_002-024a>¶
<pb:KR5c0051_SJB_001-110584c>
同而性命爛漫矣天下好知而百姓求竭矣¶
於是乎釿鋸制焉繩墨殺焉椎鑿决焉天下¶
脊脊大亂罪在攖人心故賢者伏處大山堪¶
巖之下而萬乘之君憂慄乎廟堂之上今世¶
殊死者相枕也桁楊者相推也刑戮者相望¶
也而儒墨乃始離跂攘臂乎桎梏之間意甚¶
矣哉其無愧而不知恥也甚矣吾未知聖知¶
之不爲桁楊椄槢也仁義之不爲桎梏鑿枘¶
也焉知曾史之不爲桀跖嚆矢也故曰絶聖¶
棄知而天下大治黄帝立爲天子十九年令¶<md:KR5c0051_HFL_002-024b>¶

行天下聞廣成子在於空同之上故往見之¶
曰我聞吾子達於至道敢問至道之精吾欲¶
取天地之精以佐五穀以養民人吾又欲官¶
陰陽以遂群生爲之奈何廣成子曰而所欲¶
問者物之質也而所欲官者物之殘也自而¶
治天下雲氣不待族而雨草木不待黄而落¶
日月之光益以荒矣而佞人之心翦翦者又¶
奚足以語至道黄帝退捐天下築特室席白¶
茅閒居三月復往邀之廣成子南首而卧黄¶
帝順下風膝行而進再拜稽首而問曰聞吾¶<md:KR5c0051_HFL_002-025a>¶
<pb:KR5c0051_SJB_001-110585a>
子達於至道敢問治身奈何而可以長乆廣¶
成子蹷然而起曰善哉問乎來吾語汝至道¶
至道之精窈窈㝠㝠至道之極昏昏默默無¶
視無聽抱神以靜形將自正必靜必清無勞¶
汝形無摇汝精乃可以長生目無所見耳無¶
所聞心無所知汝神將守形形乃長生愼汝¶
内閑汝外多知爲敗我爲汝遂於大明之上¶
矣至彼至陽之原也爲汝入於窈㝠之門矣¶
至彼至陰之原也天地有官陰陽有藏愼守¶
汝身物將自壯我守其一以處其和故我修¶<md:KR5c0051_HFL_002-025b>¶

身千二百歲矣吾形未常衰黄帝再拜稽首¶
曰廣成子之謂天矣廣成子曰來余語汝彼¶
其物無窮而人皆以爲終彼其物無測而人¶
皆以爲極得吾道者上爲皇而下爲王失吾¶
道者上見光而下爲土今夫百昌皆生於土¶
而反於土故余將去汝入無窮之門以遊無¶
極之野吾與日月參光吾與天地爲常當我¶
緡乎遠我昬乎人其盡死而我獨存乎雲將¶
東遊過扶摇之枝而適遭鴻蒙鴻蒙方將拊¶
髀爵躍而遊雲將見之倘然止贄然立曰叟¶<md:KR5c0051_HFL_002-026a>¶
<pb:KR5c0051_SJB_001-110585b>
何人邪叟何爲此鴻蒙拊髀爵躍不輟對雲¶
將曰遊雲將曰朕願有問也鴻蒙仰而視雲¶
將曰吁雲將曰天氣不和地氣鬱結六氣不¶
調四時不節今我願合六氣之精以育群生¶
爲之奈何鴻蒙拊髀爵躍掉頭曰吾弗知吾¶
弗知雲將不得問又三年東遊過有宋之野¶
而適遭鴻蒙雲將大喜行趨而進曰天忘朕¶
邪天忘朕邪再拜稽首願聞於鴻蒙鴻蒙曰¶
浮遊不知所求猖狂不知所往遊者鞅掌以¶
觀無妄朕又何知雲將曰朕也自以爲猖狂¶<md:KR5c0051_HFL_002-026b>¶

而民隨予所往朕也不得已於民今則民之¶
放也願聞一言鴻蒙曰亂天之經道物之情¶
玄天弗成解獸之群而爲皆夜鳴灾及草木¶
禍及昆蟲噫治人之過也雲將曰然則吾奈¶
何鴻蒙曰噫毒哉僊僊乎歸矣雲將曰吾遇¶
天難願聞一言鴻蒙曰噫心養汝徒處無爲¶
而物自化墮爾形體吐爾聰明倫與物忘大¶
同乎澤溟解心釋神莫然無魂萬物云云各¶
復其根各復其根而不知渾渾沌沌終身不¶
離若彼知之乃是離之無問其名無闚其情¶<md:KR5c0051_HFL_002-027a>¶
<pb:KR5c0051_SJB_001-110585c>
物固自生雲將曰天降朕以德示朕以默躬¶
身求之乃今也得再拜稽首起辭而行世俗¶
之人皆喜人之同乎己而惡人之異於己也¶
同於己而欲之異於己而不欲者以出乎衆¶
爲心也夫以出乎衆爲心者曷常出乎衆哉¶
因衆以寧所聞不如衆技衆矣而欲爲人之¶
國者此攬乎三王之利而不見其患者也此¶
以人之國僥倖也幾何僥倖而不喪人之國¶
乎其存人之國也無萬分之一而喪人之國¶
也一不成而萬有餘喪矣悲夫有土者之不¶<md:KR5c0051_HFL_002-027b>¶

知也夫有土者有大物也有大物者不可以¶
物物而不物故能物物明乎物物者之非物¶
也豈獨治天下百姓而已哉出入六合遊乎¶
九州獨往獨來是謂獨有獨有之人是之謂¶
至貴大人之教若形之於影聲之於響有問¶
而應之盡其所懷爲天下配處乎無響行乎¶
無方挈汝適復之撓撓以遊無端出入無旁¶
與日無始頌論形軀合乎大同大同而無己¶
無己惡乎得有有覩有者昔之君子覩無者¶
天地之友賤而不可不任者物也卑而不可¶<md:KR5c0051_HFL_002-028a>¶
<pb:KR5c0051_SJB_001-110586a>
不因者民也匿而不可不爲者事也麤而不¶
可不陳者法也遠而不可不居者義也親而¶
不可不廣者仁也節而不可不積者禮也中¶
而不可不高者德也一而不可不易者道也¶
神而不可不爲者天也故聖人觀於天而不¶
助成於德而不累出於道而不謀會於仁而¶
不恃薄於義而不積應於禮而不諱接於事¶
而不讓齊於法而不亂恃於民而不輕因於¶
物而不去物者莫足爲也而不可不爲不明¶
於天者不純於德不通於道者無自而可不¶<md:KR5c0051_HFL_002-028b>¶

明於道者悲夫何謂道有天道有人道無爲¶
而尊者天道也有爲而累者人道也主者天¶
道也臣者人道也天道之與人道也相去遠¶
矣不可不察也¶
南華眞經卷之二¶¶¶¶¶





