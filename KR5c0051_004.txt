# -*- mode: mandoku-view -*-
#+TITLE: 南華真經
#+DATE: 2015-08-29 00:17:23
#+PROPERTY:  LASTPB <PB KR5c0051_SJB_004-110617b>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0051_HFL_004-053b>
#+PROPERTY: JUAN 4
<md:KR5c0051_HFL_005-001a>¶<pb:KR5c0051_SJB_004-110617c>
南華眞經卷之五貞六¶
　　　雜篇外物第二十六¶
外物不可必故龍逄誅比干戮箕子狂惡來¶
死桀紂亡人生莫不欲其臣之忠而忠未必¶
信故伍員流于江萇弘死于蜀藏其血三年¶
而化爲碧人親莫不欲其子之孝而孝未必¶
愛故孝己憂而曾參悲木與木相摩則然金¶
與火相守則流陰陽錯行則天地大絯於是¶
乎有雷有霆水中有火乃焚大槐有甚憂兩¶
陷而無所逃螴蜳不得成心若縣於天地之¶<md:KR5c0051_HFL_005-001b>¶

間慰暋沈屯利害相摩生火甚多衆人焚和¶
月固不勝火於是乎有僓然而道盡莊子家¶
貧故往貸粟於監河侯監河侯曰諾我將得¶
邑金將貸子三百金可乎莊周忿然作色曰¶
周昨來有中道而呼者周顧視車轍中有鮒¶
魚焉周問之曰鮒魚來子何爲者邪對曰我¶
東海之波臣也君豈有斗升之水而活我哉¶
周曰諾我且南遊吴越之王激西江之水而¶
迎子可乎鮒魚忿然作色曰吾失我常與我¶
無所處吾得斗升之水然活耳君乃言此曾¶<md:KR5c0051_HFL_005-002a>¶
<pb:KR5c0051_SJB_004-110618a>
不如早索我於枯魚之肆任公子爲大鉤巨¶
緇五十犗以爲餌蹲乎會稽投竿東海旦旦¶
而釣期年不得魚已而大魚食之牽巨鉤錎¶
没而下驚揚而奮鬐白波若山海水震蕩聲¶
侔鬼神憚赫千里任公子得若魚離而腊之¶
自制河以東蒼梧已北莫不厭若魚者已而¶
後世輇才諷說之徒皆驚而相告也夫揭竿¶
累趨灌瀆守鯤鮒其於得大魚難矣飾小說¶
以干縣令其於大達亦遠矣是以未嘗聞任¶
氏之風俗其不可與經於世亦遠矣儒以詩¶<md:KR5c0051_HFL_005-002b>¶

禮發冢大儒臚傳曰東方作矣事之何若小¶
儒曰未解裙襦口中有珠詩固有之曰青青¶
之麥生於陵陂生不布施死何舍珠爲接其¶
鬢擪其顪儒以金椎控其頤徐别其頰無傷¶
口中珠老萊子之弟子出薪遇仲尼反以告¶
曰有人於彼脩上而趨下末僂而後耳視若¶
營四海不知其誰氏之子老萊子曰是丘也¶
召而來仲尼至曰丘去汝躬矜與汝容知斯¶
爲君子矣仲尼揖而退蹙然改容而問曰業¶
可得進乎老萊子曰夫不忍一世之傷而驁¶<md:KR5c0051_HFL_005-003a>¶
<pb:KR5c0051_SJB_004-110618b>
萬世之患抑固窶邪亡其略弗及邪惠以歡¶
爲驁終身之醜中民之行進焉耳相引以名¶
相結以隱與其譽堯而非桀不如兩忘而閉¶
其所譽反無非傷也動無非邪也聖人躊躇¶
以與事以每成功柰何哉其載焉終矜爾宋¶
元君夜半而夢人被髮闚阿門曰予自宰路¶
之淵予爲清江使河伯之所漁者余且得予¶
元君覺使人占之曰此神龜也君曰魚者有¶
余且乎左右曰有君曰令余且會朝明日余¶
且朝君曰漁何得對曰且之網得白龜焉其¶<md:KR5c0051_HFL_005-003b>¶

圓五尺吾曰獻若之龜龜至君再欲殺之再¶
欲活之心疑卜之曰殺龜以卜吉乃刳龜七¶
十二鑽而無遺筴仲尼曰神龜能見夢於元¶
君而不能避余且之網知能七十二鑽而無¶
遺筴不能避刳腸之患如是則知有所困神¶
有所不及也雖有至知萬人謀之魚不畏網¶
而畏鵜鶘去小知而大知明去善而自善矣¶
嬰兒生無石師而能言與能言者處也惠子¶
謂莊子曰子言無用莊子曰知無用而始可¶
與言用矣天地非不廣且大也人之所用容¶<md:KR5c0051_HFL_005-004a>¶
<pb:KR5c0051_SJB_004-110618c>
足耳然則厠足而墊之致黄泉人尚有用乎¶
惠子曰無用莊子曰然則無用之爲用也亦¶
明矣莊子曰人有能遊且得不遊乎人而不¶
能遊且得遊乎夫流遁之志决絶之行噫其¶
非至知厚德之任與覆墜而不反火馳而不¶
顧雖相與爲君臣時也易世而無以相賤故¶
曰至人不留行焉夫尊古而卑今學者之流¶
也且以狶韋氏之流觀今之世夫孰能不波¶
唯至人乃能遊於世而不僻順人而不失已¶
彼教不學承意不彼目徹爲明耳徹爲聰鼻¶<md:KR5c0051_HFL_005-004b>¶

徹爲顫口徹爲甘心徹爲知知徹爲德凡道¶
不欲壅壅則哽哽而不止則畛畛則衆害生¶
物之有知者恃息其不殷非天之罪天之穿¶
之日夜無降人則顧塞其寳胞有重閬心有¶
天遊室無空虚則婦姑勃磎心無天遊則六¶
鑿相攘大林丘山之善於人也亦神者不勝¶
德溢乎名名溢乎暴謀稽乎誸知出乎爭柴¶
生乎守官事果乎衆宜春雨日時草木怒生¶
銚鎒於是乎始修草木之到植者過半而不¶
知其然靜然可以補病眥𡟬可以休老寧可¶<md:KR5c0051_HFL_005-005a>¶
<pb:KR5c0051_SJB_004-110619a>
以止遽雖然若是勞者之務也非佚者之所¶
未嘗過而問焉聖人之所以駴天下神人未¶
嘗過而問焉賢人所以駴世聖人未嘗過而問¶
焉君子所以駴國賢人未嘗過而問焉小人¶
所以合時君子未嘗過而問焉演門有親死¶
者以善毁爵爲官師其黨人毁而死者半堯¶
與許由天下許由逃之湯與務光務光怒之¶
紀他聞之帥弟子而踆於窾水諸侯吊之三¶
年申徒狄因以踣河筌者所以在魚得魚而¶
忘筌蹄者所以在兔得兔而忘蹄言者所以¶<md:KR5c0051_HFL_005-005b>¶

在意得意而忘言吾安得夫忘言之人而與¶
之言哉¶
　　　雜篇寓言第二十七¶
寓言十九重言十七巵言日出和以天倪寓¶
言十九藉外論之親父不爲其子媒親父譽¶
之不若非其父者也非吾罪也人之罪也與¶
己同則應不與己同則反同於己爲是之異¶
於己爲非之重言十七所以已言也是爲耆¶
艾年先矣而無經緯本末以期年耆者是非¶
先也人而無以先人無人道也人而無人道¶<md:KR5c0051_HFL_005-006a>¶
<pb:KR5c0051_SJB_004-110619b>
是之謂陳人卮言日出和以天倪因以曼衍¶
所以窮年不言則齊齊與言不齊言與齊不¶
齊也故曰無言言無言終身言未嘗言終身¶
不言未嘗不言有自也而可有自也而不可¶
有自也而然有自也而不然惡乎然然於然¶
惡乎不然不然於不然惡乎可可於可惡乎¶
不可不可於不可物固有所然物固有所可¶
無物不然無物不可非巵言日出和以天倪¶
孰得其乆萬物皆種也以不同形相禪始卒¶
若環莫得其倫是謂天均天均者天倪也莊¶<md:KR5c0051_HFL_005-006b>¶

子謂惠子曰孔子行年六十而六十化始時¶
所是卒而非之未知今之所謂是之非五十¶
九非也惠子曰孔子勤志服知也莊子曰孔¶
子謝之矣而其未之嘗言孔子云夫受才乎¶
大本復靈以生鳴而當律言而當法利義陳¶
乎前而好惡是非直服人之口而已矣使人¶
乃以心服而不敢蘁立定天下之定已乎已¶
乎吾且不得及彼乎曾子再仕而心再化曰¶
吾及親仕三釜而心樂後仕三千鍾不洎吾¶
心悲弟子問于仲尼曰若參者可謂無所縣¶<md:KR5c0051_HFL_005-007a>¶
<pb:KR5c0051_SJB_004-110619c>
其罪乎曰旣已縣矣夫無所縣者可以有哀¶
乎彼視三釜三千鍾如觀雀蚊虻相過乎前¶
也顔成子游謂東郭子綦曰自吾聞子之言¶
一年而野二年而從三年而通四年而物五¶
年而來六年而鬼入七年而天成八年而不¶
知死不知生九年而大妙生有爲死也勸公¶
以其死也有自也而生陽也無自也而果然¶
乎惡乎其所適惡乎其所不適天有歷數地¶
有人據吾惡乎求之莫知其所終若之何其¶
無命也莫知其所始若之何其有命也有以¶<md:KR5c0051_HFL_005-007b>¶

相應也若之何其無鬼邪無以相應也若之¶
何其有鬼邪衆罔兩問於影曰若向也俯而¶
今也仰向也括而今也被髮向也坐而今也¶
起向也行而今也止何也影曰叟叟也奚稍¶
問也予有而不知其所以予蜩甲也蛇蜕也¶
似之而非也火與日吾屯也陰與夜吾代也¶
彼吾所以有待邪而況乎以有待者乎彼來¶
則我與之來彼往則我與之往彼彊陽則我¶
與之彊陽彊陽者又何以有問乎陽子居南¶
之沛老聃西遊於秦邀於郊至於梁而遇老¶<md:KR5c0051_HFL_005-008a>¶
<pb:KR5c0051_SJB_004-110620a>
子老子中道仰天而歎曰始以汝爲可教今¶
不可也陽子居不荅至舍進盥潄巾櫛脱履¶
户外膝行而前曰向者弟子欲請夫子夫子¶
行不間是以不敢今間矣請問其過老子曰¶
而睢睢盱盱而誰與居大白若辱盛德若不¶
足陽子居蹴然變容曰敬聞命矣其往也舍¶
者迎將其家公執席妻執巾櫛舍者避席煬¶
者避竈其反也舍者與之爭席矣¶
　　　雜篇讓王第二十八¶
堯以天下讓許由許由不受又讓於子州支¶<md:KR5c0051_HFL_005-008b>¶

父子州支父曰以我爲天子猶之可也雖然¶
我適有幽憂之病方且治之未暇治天下也¶
夫天下至重也而不以害其生又況他物乎¶
唯無以天下爲者可以託天下也舜讓天下¶
於子州支伯子州支伯曰予適有幽憂之病¶
方且治之未暇治天下也故天下大器也而¶
不以易生此有道者之所以異乎俗者也舜¶
以天下讓善卷善卷曰余立於宇宙之中冬¶
日衣皮毛夏日衣葛絺春耕種形足以勞動¶
秋收斂身足以休食日出而作日入而息逍¶<md:KR5c0051_HFL_005-009a>¶
<pb:KR5c0051_SJB_004-110620b>
遥於天地之間而心意自得吾何以天下爲¶
哉悲夫子之不知余也遂不受於是去而入¶
深山莫知其處舜以天下讓其友石户之農¶
石户之農曰捲捲乎后之爲人葆力之士也¶
以舜之德爲未至也於是夫負妻戴携子以¶
入海終身不反也大王亶父居邠狄人攻之¶
事之以皮帛而不受事之以大馬而不受事¶
之以珠玉而不受狄人之所求者土地也大¶
王亶父曰與人之兄居而殺其弟與人之父¶
居而殺其子吾不忍也子皆勉居矣爲吾臣¶<md:KR5c0051_HFL_005-009b>¶

與爲狄人臣奚以異且吾聞之不以所用養¶
害所養因杖筴而去之民相連而從之遂成¶
國於岐山之下夫大王亶父可謂能尊生矣¶
能尊生者雖貴富不以養傷身雖貧賤不以¶
利累形今世之人居高官尊爵者皆重失之¶
見利輕亡其身豈不惑哉越人三世弑其君¶
王子搜患之逃乎丹穴而越國無君求王子¶
搜不得從之丹穴王子搜不肯出越人薰之¶
以艾乘以玉輿王子搜援綏登車仰天而呼¶
曰君乎君乎獨不可以舍我乎王子搜非惡¶<md:KR5c0051_HFL_005-010a>¶
<pb:KR5c0051_SJB_004-110620c>
爲君也惡爲君之患也若王子搜者可謂不¶
以國傷生矣此固越人之所欲得爲君也韓¶
魏相與爭侵地子華子見昭僖侯昭僖侯有¶
憂色子華子曰今使天下書銘於君之前書¶
之言曰左手攫之則右手廢右手攫之則左¶
手廢然而攫之者必有天下君能攫之乎昭¶
僖侯曰寡人不攫也子華子曰甚善自是觀¶
之兩臂重於天下也身亦重於兩臂韓之輕¶
於天下亦遠矣今之所爭者其輕於韓又遠¶
君固愁身傷生以憂戚不得也僖侯曰善哉¶<md:KR5c0051_HFL_005-010b>¶

教寡人者衆矣未嘗得聞此言也子華子可¶
謂知輕重矣魯君聞顔闔得道之人也使人¶
以幣先焉顔闔守陋閶直布之衣而自飯牛¶
魯君之使者至顔闔自對之使者曰此顔闔¶
之家與顔闔對曰此闔之家也使者致幣顔¶
闔對曰恐聽者謬而遺使者罪不若審之使¶
者還反審之復來求之則不得已故若顔闔¶
者眞惡富貴也故曰道之眞以治身其緒餘¶
以爲國家其土苴以治天下由此觀之帝王¶
之功聖人之餘事也非所以完身養生也今¶<md:KR5c0051_HFL_005-011a>¶
<pb:KR5c0051_SJB_004-110621a>
世俗之君子多危身棄生以殉物豈不悲哉¶
凡聖人之動作也必察其所以之與其所以¶
爲今且有人於此以隨使之珠彈千仞之雀¶
世必笑之是何也則其所用者重而所要者¶
輕也夫生者豈特隨侯之重哉子列子窮容¶
貌有飢色客有言之於鄭子陽者曰列御寇¶
蓋有道之士也居君之國而窮君無乃爲不¶
好士乎鄭子陽即令官遺之粟子列子見使¶
者再拜而辭使者去子列子入其妻望之而¶
拊心曰妾聞爲有道者之妻子皆得佚樂今¶<md:KR5c0051_HFL_005-011b>¶

有飢色君過而遺先生食先生不受豈不命¶
邪子列子笑謂之曰君非自知我也以人之¶
言而遺我粟至其罪我也又且以人之言此¶
吾所以不受也其卒民果作難而殺子陽楚¶
昭王失國屠羊說走而從於昭王昭王反國¶
將賞從者及屠羊說屠羊說曰大王失國說¶
失屠羊大王反國說亦反屠羊臣之爵禄已¶
復矣又何賞之有王曰强之屠羊說曰大王¶
失國非臣之罪故不敢伏其誅大王反國非¶
臣之功故不敢當其賞王曰見之屠羊說曰¶<md:KR5c0051_HFL_005-012a>¶
<pb:KR5c0051_SJB_004-110621b>
楚國之法必有重賞大功而後得見今臣之¶
知不足以存國而勇不足以死寇吴軍入郢¶
說畏難而避寇非故隨大王也今大王欲廢¶
法毁約而見說此非臣之所以聞於天下也¶
王謂司馬子綦曰屠羊說居處卑賤而陳義¶
甚高子其爲我延之以三旌之位屠羊說曰¶
夫三旌之位吾知其貴於屠羊之肆也萬鍾¶
之禄吾知其富於屠羊之利也然豈可以貪¶
爵禄而使吾君有妄施之名乎說不敢當願¶
復反吾屠羊之肆遂不受也原憲居魯環堵¶<md:KR5c0051_HFL_005-012b>¶

之室茨以生草蓬户不完桑以爲樞而甕牖¶
二室褐以爲塞上漏下濕匡坐而弦子貢乘¶
大馬中紺而表素軒車不容巷往見原憲原¶
憲華冠縱履杖藜而應門子貢曰嘻先生何¶
病原憲應之曰憲聞之無財謂之貧學而不¶
能行謂之病今憲貧也非病也子貢逡巡而¶
有愧色原憲笑曰夫希世而行比周而友學¶
以爲人教以爲己仁義之慝輿馬之飾憲不¶
忍爲也曾子居於衛緼袍無表顔色腫噲手¶
足胼胝三日不舉火十年不製衣正冠而纓絶¶<md:KR5c0051_HFL_005-013a>¶
<pb:KR5c0051_SJB_004-110621c>
捉衿而肘見納履而踵决曳縱而歌商頌聲¶
若出金石天子不得臣諸侯不得友故養志¶
者忘形養形者忘利致道者忘心矣孔子謂¶
顔回曰回來家貧居卑胡不仕乎顔回對曰¶
不願仕回有郭外之田五十畒足以給飦粥¶
郭内之田十畝足以爲絲麻鼓琴足以自娛¶
所學夫子之道足以自樂也回不願仕孔子¶
愀然變容曰善哉回之意丘聞之知足者不¶
以利自累也審自得者失之而不懼行修於¶
内者無位而不怍丘誦之乆矣今於回而後¶<md:KR5c0051_HFL_005-013b>¶

見之是丘之得也中山公子牟謂瞻子曰身¶
在江海之上心居乎魏闕之下柰何瞻子曰¶
重生重生則利輕中山公子牟曰雖知之未¶
能自胜也瞻子曰不能自勝則從神無惡乎¶
不能自勝而强不從者此之謂重傷重傷之¶
人無壽類矣魏牟萬乘之公子也其隱巖穴¶
也難爲於布衣之士雖未至乎道可謂有其¶
意矣孔子窮於陳蔡之間七日不火食藜羹¶
不糝顔色甚憊而弦歌於室顔回擇菜子路¶
子貢相與言曰夫子再逐於魯削迹於衛伐¶<md:KR5c0051_HFL_005-014a>¶
<pb:KR5c0051_SJB_004-110622a>
樹於宋窮於商周圍於陳蔡殺夫子者無罪¶
藉夫子者無禁弦歌鼓琴未嘗絶音君子之¶
無恥也若此乎顔回無以應入告孔子孔子¶
推琴喟然而歎曰由與賜細人也召而來吾¶
語之子路子貢入子路曰如此者可謂窮矣¶
孔子曰是何言也君子通於道之謂通窮於¶
道之謂窮今丘抱仁義之道以遭亂世之患¶
其何窮之爲故自省而不窮於道臨難而不¶
失其德天寒旣至霜雪旣降吾是以知松栢¶
之茂也陳蔡之隘於丘其幸乎孔子削然反¶<md:KR5c0051_HFL_005-014b>¶

琴而弦歌子路扢然執干而舞子貢曰吾不¶
知天之高也地之下也古之得道者窮亦樂¶
通亦樂所樂非窮通也道德於此則窮通爲¶
寒暑風雨之序矣故許由娛於潁陽而共伯¶
得乎丘首舜以天下讓其友北人無擇北人¶
無擇曰異哉后之爲人也居於畎畝之中而¶
遊堯之門不若是而已又欲以其辱行漫我¶
吾羞見之因自投清冷之淵湯將伐桀因卞¶
隨而謀卞隨曰非吾事也湯曰孰可曰吾不¶
知也湯又因務光而謀務光曰非吾事也湯¶<md:KR5c0051_HFL_005-015a>¶
<pb:KR5c0051_SJB_004-110622b>
曰孰可曰吾不知也湯曰伊尹何如曰强力¶
忍垢吾不知其他也湯遂與伊尹謀伐桀尅¶
之以讓卞隨卞隨辭曰后之伐桀也謀乎我¶
必以我爲賊也勝桀而讓我必我爲貪也吾¶
生乎亂世而無道之人再來漫我以其辱行¶
吾不忍數聞也乃自投稠水而死湯又讓務¶
光曰知者謀之武者遂之仁者居之古之道¶
也吾子胡不立乎務光辭曰廢上非義也殺¶
民非仁也人犯其難我享其利非廉也吾聞¶
之曰非其義者不受其禄無道之世不踐其¶<md:KR5c0051_HFL_005-015b>¶

土況尊我乎吾不忍乆見也乃負石而自沈¶
於廬水昔周之興有士二人處於孤竹曰伯¶
夷叔齊二人相謂曰吾聞西方有人似有道¶
者試往觀焉至於岐陽武王聞之使叔旦往¶
見之與盟曰加富二等就官一列血牲而埋¶
之二人相視而笑曰嘻異哉此非吾所謂道¶
也昔者神農之有天下也時祀盡敬而不祈¶
喜其於人也忠信盡治而無求焉樂與政爲¶
政樂與治爲治不以人之壤自成也不以人¶
之卑自高也不以遭峙自利也今周見殷之¶<md:KR5c0051_HFL_005-016a>¶
<pb:KR5c0051_SJB_004-110622c>
亂而遽爲政上謀而下行貨阻兵而保威割¶
牲而盟以爲信揚行以悅衆殺伐以要利是¶
推亂以易暴也吾聞古之士遭治世不避其¶
任遇亂世不爲荀存今天下闇周德衰其並¶
乎周以塗吾身也不如避之以絜吾行二子¶
北至於首陽之山遂餓而死焉若伯夷叔齊¶
者其於富貴也荀可得已則必不賴高節戾¶
行獨樂其志不事於世此二士之節也¶
　　　雜篇盜跖第二十九¶
孔子與柳下季爲友柳下季之弟名曰盜跖¶<md:KR5c0051_HFL_005-016b>¶

盜跖從卒九千人橫行天下侵暴諸侯穴室¶
樞户驅人牛馬取人婦女貪得忘親不顧父¶
母兄弟不祭先祖所過之邑大國守城小國¶
入保萬民苦之孔子謂柳下季曰夫爲人父¶
者必能詔其子爲人兄者必能教其弟若父¶
不能詔其子兄不能教其弟則無貴父子兄¶
弟之親矣今先生世之才士也弟爲盜跖爲¶
天下害而弗能教也丘竊爲先生羞之丘請¶
爲先生往說之柳下季曰先生言爲人父者¶
必能詔其子爲人兄者必能教其弟若子不¶<md:KR5c0051_HFL_005-017a>¶
<pb:KR5c0051_SJB_004-110623a>
聽父之詔弟不受兄之教雖今先生之辯將¶
柰之何哉且跖之爲人也心如湧泉意如飄¶
風强足以距敵辯足以飾非順其心則喜逆¶
其心則怒易辱人以言先生必無往孔子不¶
聽顔回爲馭子貢爲右往見盜跖盜跖乃方¶
休卒徒太山之陽膾人肝而餔之孔子下車¶
而前見謁者曰魯人孔丘聞將軍高義敬再¶
拜謁者謁者入通盜跖聞之大怒目如明星¶
髮上指冠曰此夫魯國之巧僞人孔丘非邪¶
爲我告之爾作言造語妄稱文武冠枝木之¶<md:KR5c0051_HFL_005-017b>¶

冠帶死牛之脅多辭謬說不耕而食不織而¶
衣摇脣鼓舌擅生是非以迷天下之主使天¶
下學士不反其本妄作孝悌而徼倖於封侯¶
富貴者也子之罪大極重疾走歸不然我將¶
以子肝益晝餔之膳孔子復通曰丘得幸於¶
季願望履幕下謁者復通盜跖曰使來前孔¶
子趨而進避席反走再拜盜跖盜跖大怒兩¶
展其足案劍瞋目聲如乳虎曰丘來前若所¶
言順吾意則生逆吾心則死孔子曰丘聞之¶
凡天下有三德生而長大美好無雙少長貴¶<md:KR5c0051_HFL_005-018a>¶
<pb:KR5c0051_SJB_004-110623b>
賤見而皆悦之此上德也知維天地能辯諸¶
物此中德也勇悍果敢聚衆率兵此下德也¶
凡人有此一德者足以南面稱孤矣今將軍¶
兼此三者身長八尺二寸面目有光唇如激¶
丹齒如齊貝音中黄鍾而名曰盜跖丘竊爲¶
將軍恥不取焉將軍有意聽臣臣請南使吴¶
越北使齊魯東使宋衛西使晋楚使爲將軍¶
造大城數百里立數十萬户之邑尊將軍爲¶
諸侯與天下更始罷兵休卒收養昆弟共祭¶
先祖此聖人才士之行而天下之願也盜跖¶<md:KR5c0051_HFL_005-018b>¶

大怒曰丘來前夫可規以利而可諫以言者¶
皆愚陋恒民之謂耳今長大美好人見而悦¶
之者此吾父母之遺德也丘雖不吾譽吾獨¶
不自知邪且吾聞之好面譽人者亦好背而¶
毁之今丘告我以大城衆民是於規我以利¶
而恒民畜我也安可乆長也城之大者莫大¶
乎天下矣堯舜有天下子孫無置錐之地湯¶
武立爲天子而後世絶滅非以其利大故邪¶
且吾聞之古者禽獸多而人民少於是民皆¶
巢居以避之晝拾橡栗暮栖木上故命之曰¶<md:KR5c0051_HFL_005-019a>¶
<pb:KR5c0051_SJB_004-110623c>
有巢氏之民古者民不知衣服夏多積薪冬¶
則煬之故命之曰知生之民神農之世卧則¶
居居起則于于民知其母不知其父與麋鹿¶
共處耕而食織而衣無有相害之心此至德¶
之隆也然而黄帝不能致德與蚩尤戰於涿¶
鹿之野流血百里堯舜作立群臣湯放其主¶
武王殺紂自是之後以强凌弱以衆暴寡湯¶
武以來皆亂人之徒也今子修文武之道掌¶
天下之辯以教後世縫衣淺帶矯言僞行以迷¶
惑天下之主而欲求富貴焉盜莫大於子天¶<md:KR5c0051_HFL_005-019b>¶

下何故不謂子爲盜丘而乃謂我爲盜跖子¶
以甘辭說子路而使從之使子路去其危冠¶
解其長劍而受教於子天下皆曰孔丘能止¶
暴禁非其卒之也子路欲殺衛君而事不成¶
身菹於衛東門之上是子教之不至也子自¶
謂才士聖人邪則再逐於魯削跡於衛窮於¶
齊圍於陳蔡不容身於天下子教子路菹此¶
患上無以爲身下無以爲人子之道豈足貴¶
邪世之所高莫若黄帝黄帝尚不能全德而¶
戰涿鹿之野流血百里堯不慈舜不孝禹偏¶<md:KR5c0051_HFL_005-020a>¶
<pb:KR5c0051_SJB_004-110624a>
枯湯放其主武王伐紂文王拘姜里此六子¶
者世之所高也孰論之皆以利惑其眞而强¶
反其情性其行乃甚可羞也世之所謂賢士¶
伯夷叔齊伯夷叔齊辭孤竹之君而餓死於¶
首陽之山骨肉不葬鮑焦飾行非世抱木而¶
死申徒狄諫而不聽負石自投於河爲魚鼈¶
所食介子推至忠也自割其股以食文公文¶
公後背之子推怒而去抱木而燔死尾生與¶
女子期於梁下女子不來水至不去抱梁柱¶
而死此六子者無異於磔大流豕操瓢而乞¶<md:KR5c0051_HFL_005-020b>¶

者皆離名輕死不念本養壽命者也世之所¶
謂忠臣者莫若王子比干伍子胥子胥沈江¶
比干剖心此二子者世謂忠臣也然卒爲天¶
下笑自上觀之至于子胥比干皆不足貴也¶
丘之所以說我者若告我以鬼事則我不能¶
知也若告我以人事者不過此矣皆吾所聞¶
知也今吾告子以人之情目欲視色耳欲聽¶
聲口欲察味志氣欲盈人上壽百歲中壽八¶
十下壽六十除病瘦喪死憂患其中開口而¶
笑者一月之中不過四五日而已矣天與地¶<md:KR5c0051_HFL_005-021a>¶
<pb:KR5c0051_SJB_004-110624b>
無窮人死者有時操有時之具而託於無窮¶
之間忽然無異騏驥之馳過隙也不能悦其¶
志意養其壽命者皆非通道者也丘之所言¶
皆吾之所棄也亟去走歸無復言之子之道¶
狂狂伋伋詐巧虚僞事也非可以全眞也奚¶
足論哉孔子再拜趨走出門上車執轡三失¶
目芒然無見色若死灰據軾低頭不能出氣¶
歸到魯東門外適遇柳下季柳下季曰今者¶
闕然數日不見車馬有行色得微往見跖邪¶
孔子仰天而歎曰然柳下季曰跖得無逆汝¶<md:KR5c0051_HFL_005-021b>¶

意若前乎孔子曰然丘所謂無病而自灸也¶
疾走料虎頭編虎須幾不免虎口哉子張問¶
於滿荀得曰盍不爲行無行則不信不信則¶
不任不任則不利故觀之名計之利而義眞¶
是也若棄名利反之於心則夫士之爲行不¶
可一日不爲乎滿荀得曰無恥者富多信者¶
顯夫名利之大者幾在無恥而信故觀之名¶
計之利而信眞是也若棄名利反之於心則¶
夫士之爲行抱其天乎子張曰昔者桀紂貴¶
爲天子富有天下今謂臧聚曰汝行如桀紂¶<md:KR5c0051_HFL_005-022a>¶
<pb:KR5c0051_SJB_004-110624c>
則有怍色有不服之心者小人所賤也仲尼¶
墨翟窮爲匹夫今謂宰相曰子行如仲尼墨¶
翟則變容易色稱不足者士誠貴也故勢爲¶
天子未必貴也窮爲匹夫未必賤也貴賤之¶
分在行之美惡滿苟得曰小盜者拘大盜者¶
爲諸侯諸侯之門義士存焉昔者桓公小白¶
殺兄入嫂而管仲爲臣田成子常殺君竊國¶
而孔子受幣論則賤之行則下之則是言行¶
之情悖戰於胸中也不亦拂乎故書曰孰惡¶
孰美成者爲首不成者爲尾子張曰子不爲¶<md:KR5c0051_HFL_005-022b>¶

行即將疏戚無倫貴賤無義長幼無序五紀¶
六位將何以爲别乎滿荀得曰堯殺長子舜¶
流母弟疏戚有倫乎湯放桀武王殺紂貴賤¶
有義乎王季爲適周公殺兄長幼有序乎儒¶
者僞辭墨者兼愛五紀六位將有别乎且子¶
正爲名我正爲利名利之實不順於埋不監¶
於道吾日與子訟於無約曰小人殉財君子¶
殉名其所以變其情易其性則異矣乃至於¶
棄其所爲而殉其所不爲則一也故曰無爲¶
小人反殉而天無爲君子從天之埋若枉若¶<md:KR5c0051_HFL_005-023a>¶
<pb:KR5c0051_SJB_004-110625a>
直相而天極面觀四方與時消息若是若非¶
執而圓機獨成而意與道徘徊無轉而行無¶
成而義將失而所爲無赴而富無殉而成將¶
棄而天比干剖心子胥抉眼忠之禍也直躬¶
證父尾生溺死信之患也鮑子立乾申子不¶
自理廉之害也孔子不見母匡子不見父義¶
之失也此上世之所傳下世之所語以爲士¶
者正其言必其行故服其殃離其患也無足¶
問於知和曰人卒未有不與名就利者彼富¶
則人歸之歸則下之下則貴之夫見下貴者¶<md:KR5c0051_HFL_005-023b>¶

所以長生安體樂意之道也今子獨無意焉¶
知不足邪意知而力不能行邪故推正不忘¶
邪知和曰今夫此人以爲與己同時而生同¶
郷而處者以爲夫絶俗過世之士焉是專無¶
主正所以覽古今之時是非之分也與俗化¶
世去至重棄至尊以爲其所爲也此其所以¶
論長生安體樂意之道不亦遠乎慘怛之疾¶
恬愉之安不監於體怵惕之恐欣歡之喜不¶
監於心知爲爲而不知所以爲是以貴爲天¶
子富有天下而不免於患也無足曰夫富之¶<md:KR5c0051_HFL_005-024a>¶
<pb:KR5c0051_SJB_004-110625b>
於人無所不利窮美究勢至人之所不得逮¶
賢人之所不能及俠人之勇力而以爲威强¶
秉人之知謀以爲明察因人之德以爲賢良¶
非享國而嚴若君父且夫聲色滋味權勢之¶
於人心不待學而樂之體不侍象而安之夫¶
欲惡避就固不待師此人之性也天下雖非¶
我孰能辭之知和曰知者之爲故動以百姓¶
不違其度是以足而不爭無以爲故不求不¶
足故求之爭四處而不自以爲貪有餘故辭¶
之棄天下而不自以爲廉廉貪之實非以迫¶<md:KR5c0051_HFL_005-024b>¶

外也及監之度勢爲天子而不以貴驕人富¶
有天下而不以財戲人計其患慮其反以爲¶
害於性故辭而不受也非以要名譽也堯舜¶
爲帝而雍非仁天下也不以美害生也善卷¶
許由得帝而不受非虚辭讓也不以事害己¶
也此皆就其利辭其害而天下稱賢焉則可¶
以有之彼非以與名譽也無足曰必持其名¶
苦體絶甘約養以持生則亦乆病長阨而不¶
死者也知和曰平爲福有餘爲害者物莫不¶
然而財其甚者也今富人耳營鐘鼓管籥之¶<md:KR5c0051_HFL_005-025a>¶
<pb:KR5c0051_SJB_004-110625c>
聲口嗛於芻豢醪醴之味以感其意遺忘其¶
業可謂亂矣侅溺於馮氣若負重行而上也¶
可謂苦矣貪財而取慰貪權而取竭靜居則¶
溺體澤則馮可謂疾矣爲欲富就利故滿若¶
堵耳而不知避且馮而不舍可謂辱矣財積¶
而無用服膺而不舍滿心戚醮求益而不止¶
可謂憂矣内則疑刦請之賊外則畏寇盜之¶
害内周樓疏外不敢獨行可謂畏矣此六者¶
天下之至害也皆遺忘而不知察及其患至¶
求盡性竭財單以反一日之無故而不可得¶<md:KR5c0051_HFL_005-025b>¶

也故觀之名則不見求之利則不得繚意絶¶
體而爭此不亦感乎¶
　　　雜篇說剱第三十¶
昔趙文王喜劍劍士夾門而客三千餘人日¶
夜相擊於前死傷者歲百餘人好之不厭如¶
是三年國衰諸侯謀之太子悝患之募左右¶
曰孰能說王之意止劍士者賜之千金左右¶
曰莊子當能太子乃使人以千金奉莊子莊¶
子弗受與使者俱往見太子曰太子何以教¶
周賜周千金太子曰聞夫子明聖謹奉千金¶<md:KR5c0051_HFL_005-026a>¶
<pb:KR5c0051_SJB_004-110626a>
以幣從者夫子弗受悝尚何敢言莊子曰聞¶
太子所欲用周者欲絶王之喜好也使臣上¶
說大王而逆王意下不當太子則身刑而死¶
周尚安所事金乎使臣上說大王下當太子¶
趙國何求而不得也太子曰然吾王所見唯¶
劍士也莊子曰諾周善爲劍太子曰然吾王¶
所見劍士皆蓬頭突鬢垂冠曼胡之纓短後¶
之衣瞋目而語難王乃悅之今夫子必儒服¶
而見王事必大逆莊子曰請治劍服治劍服¶
三日乃見太子太子乃與見王王脱白刃待¶<md:KR5c0051_HFL_005-026b>¶

之莊子入殿門不趨見王不拜王曰子欲何¶
以教寡人使太子先曰臣聞大王喜劍故以¶
劍見王王曰子之劍何能禁制曰臣之劍十¶
步一人千里不留行王大悦之曰天下無敵矣¶
莊子曰夫爲劍者示之以虚開之以利後之¶
以發先之以至願得試之王曰夫子休就舍¶
待命令設戲請夫子王乃校劍士七日死傷¶
者六十餘人得五六人使奉劍於殿下乃召¶
莊子王曰今日試使士敦劍莊子曰望之乆¶
矣王曰夫子所御杖長短何如曰臣之所奉¶<md:KR5c0051_HFL_005-027a>¶
<pb:KR5c0051_SJB_004-110626b>
皆可然臣有三劍唯王所用請先言而後試¶
王曰願聞三劍曰有天子劍有諸侯劍有庶¶
人劍王曰天子之劍何如曰天子之劍以燕¶
谿石城爲鋒齊岱爲鍔晋魏爲脊周宋爲鐔¶
韓魏爲鋏包以四夷裹以四時繞以渤海帶¶
以常山制以五行論以刑德開以陰陽持以¶
春夏行以秋冬此劍直之無前舉之無上案¶
之無下運之無旁上决浮云下絶地紀此劍¶
一用匡諸侯天下服矣此天子之劍也文王¶
芒然自失曰諸侯之劍何如曰諸侯之劍以¶<md:KR5c0051_HFL_005-027b>¶

知勇士爲鋒以清廉士爲鍔以賢良士爲脊¶
以忠勝士爲鐔以豪傑士爲鋏此劍直之亦¶
無前舉之亦無上案之亦無下運之亦無旁¶
上法圓天以順三光下法方地以順四時中¶
知民意以安四鄕此劍一用如雷霆之震也¶
四封之内無不賔服而聽從君命者矣此諸¶
侯之劍也王曰庶人之劍何如曰庶人之劍¶
蓬頭突鬢垂冠曼胡之纓短後之衣瞋目而¶
語難相擊於前上斬頸領下决肝肺此庶人¶
之劍無異於鬭雞一旦命已絶矣無所用於¶<md:KR5c0051_HFL_005-028a>¶
<pb:KR5c0051_SJB_004-110626c>
國事今大王有天子之位而好庶人之劍臣¶
竊爲大王薄之王乃牽而上殿宰人上食王¶
三環之莊子曰大王安坐定氣劍事已畢奏¶
矣於是文王不出宫三月劍士皆服斃其處¶
也¶
　　　雜篇漁父第三十一¶
孔子遊乎緇帷之林休坐乎杏壇之上弟子¶
讀書孔子弦歌鼓琴奏曲未半有漁父者下¶
船而來鬢眉交白被髮揄袂行原以上距陸¶
而止左手據膝右手持頤以聽曲終而招子¶<md:KR5c0051_HFL_005-028b>¶

貢子路二人俱對客指孔子曰彼何爲者也¶
子路對曰魯之君子也客問其族子路對曰¶
族孔氏客曰孔氏者何治也子路未應子貢¶
對曰孔氏者性服忠信身行仁義飾禮樂選¶
人倫上以忠於世主下以化於齊民將以利¶
天下此孔氏之所治也又問曰有土之君與¶
子貢曰非也侯王之佐與子貢曰非也客乃¶
笑而還行言曰仁則仁矣恐不免其身苦心¶
勞形以危其眞嗚呼遠哉其分於道也子貢¶
還報孔子孔子推琴而起曰其聖人與乃下¶<md:KR5c0051_HFL_005-029a>¶
<pb:KR5c0051_SJB_004-110627a>
求之至於澤畔方將杖挐而引其船顧見孔¶
子還鄕而立孔子反走再拜而進客曰子將¶
何求孔子曰曩者先生有緒言而去丘不肖¶
未知所謂竊待於下風幸聞咳唾之音以卒¶
相丘也客曰嘻甚矣子之好學也孔子再拜¶
而起曰丘少而修學以至於今六十九歲矣¶
無所得聞至教敢不虚心客曰同類相從同¶
聲相應固天之埋也吾請釋吾之所有而經¶
子之所以子之所以者人事也天子諸侯大¶
夫庶人此四者自正治之美也四者離位而¶<md:KR5c0051_HFL_005-029b>¶

亂莫大焉官治其職人憂其事乃無所陵故¶
田荒室露衣食不足徵賦不屬妻妾不和長¶
少無序庶人之憂也能不勝任官事不治行¶
不清白群下荒怠功美不有爵禄不持大夫¶
之憂也廷無忠臣國家昏亂工技不巧貢職¶
不美春秋後倫不順天子諸侯之憂也陰陽¶
不和寒暑不時以傷庶物諸侯暴亂擅相攘¶
伐以殘民人禮樂不節財用窮匱人倫不飾¶
百姓淫亂天子有司之憂也今子旣上無君¶
侯有司之勢而下無大臣職事之官而擅飾¶<md:KR5c0051_HFL_005-030a>¶
<pb:KR5c0051_SJB_004-110627b>
禮樂選人倫以化齊民不泰多事乎且人有¶
八疵事有四患不可不察也非其事而事之¶
謂之揔莫之顧而進之謂之佞希意導言謂¶
之謟不擇是非之言謂之諛好言人之惡謂¶
之讒析交離親謂之賊稱譽詐僞以敗惡人¶
謂之應不擇善否兩容顔適偷拔其所欲謂¶
之險此八疵者外以亂人内以傷身君子不¶
友明君不臣所謂四患者好經大事變更易¶
常以挂功名謂之叨專知擅事侵人自用謂¶
之貪見過不更聞諫愈甚謂之狠人同於己¶<md:KR5c0051_HFL_005-030b>¶

則可不同於己雖善不善謂之矜此四患也¶
能去八疵無行四患而始可教已孔子愀然¶
而歎再拜而起曰丘再逐於魯削迹於衛伐¶
樹於宋圍於陳蔡丘不知所失而離此四謗¶
者何也客悽然變容曰甚矣子之難悟也人¶
有畏影惡迹而去之走者舉足愈數而迹愈¶
多走愈疾而影不離身自以爲尚遲疾走不¶
休絶力而死不知處陰以休影處靜以息迹¶
愚亦甚矣子審仁義之間察同異之際觀動¶
靜之變適受與之度理好惡之情和喜怒之¶<md:KR5c0051_HFL_005-031a>¶
<pb:KR5c0051_SJB_004-110627c>
節而幾於不免矣謹修而身愼守其眞還以¶
物與人則無所累矣今不修之身而求之人¶
不亦外乎孔子愀然曰請問何謂眞客曰眞¶
者精誠之至也不精不誠不能動人故彊哭¶
者雖悲不哀彊怒者雖嚴不威彊親者雖笑¶
不和眞悲無聲而哀眞怒未發而威眞親未¶
笑而和眞在内者神動於外是所以貴眞也¶
其用於人理也事親則慈孝事君則忠貞飲¶
酒則歡樂處喪則悲哀忠貞以功爲主飲酒¶
以樂爲主處喪以哀爲主事親以適爲主功¶<md:KR5c0051_HFL_005-031b>¶

成之美無一其迹矣事親以適不論所以矣¶
飲酒以樂不選其具矣處喪以哀無問其禮¶
矣禮者世俗之所爲也眞者所以受於天也¶
自然不可易也故聖人法天貴眞不拘於俗¶
愚者反此不能法天而恤於人不知貴眞禄¶
禄而受變於俗故不足惜哉子之早湛於人¶
僞而晚聞大道也孔子又再拜而起曰今者¶
丘得遇也若天幸然先生不羞而比之服役¶
而身教之敢問舍所在請因受業而卒學大¶
道客曰吾聞之可與往者與之至於妙道不¶<md:KR5c0051_HFL_005-032a>¶
<pb:KR5c0051_SJB_004-110628a>
可與往者不知其道愼勿與之身乃無咎子¶
勉之吾去子矣吾去子矣乃刺船而去延縁¶
葦間顔淵還車子路授綏孔子不顧待水波¶
定不聞拏音而後敢乘子路旁車而問曰由¶
得爲役乆矣未嘗見夫子遇人如此其威也¶
萬乘之主千乘之君見夫子未嘗不分庭伉¶
禮夫子猶有倨傲之容今漁父杖拏逆立而¶
夫子曲要磬折再拜而應得無太甚乎門人¶
皆怪夫子矣漁父何以得此乎孔子伏軾而¶
歎曰甚矣由之難化也湛於禮義有間矣而¶<md:KR5c0051_HFL_005-032b>¶

樸鄙之心至今未去進吾語汝夫遇長不敬¶
失禮也見賢不尊不仁也彼非至人不能下¶
人下人不精不得其眞故長傷身惜哉不仁¶
之於人也禍莫大焉而由獨擅之且道者萬¶
物之所由也庶物失之者死得之者生爲事¶
逆之則敗順之則成故道之所在聖人尊之¶
今漁父之於道可謂有矣吾敢不敬乎¶
　　　雜篇列御寇第三十二¶
列御寇之齊中道而反遇伯昏瞀人伯昏瞀¶
人曰奚方而反曰吾驚焉曰惡乎驚曰吾嘗¶<md:KR5c0051_HFL_005-033a>¶
<pb:KR5c0051_SJB_004-110628b>
食於十漿而五漿先饋伯昏瞀人曰若是則¶
汝何爲驚已曰夫内誠不解形諜成光以外¶
鎭人心使人輕乎貴老而𩐎其所患夫漿人¶
特爲食羹之貨多餘之赢其爲利也薄其爲¶
權也輕而猶若是而況於萬乘之主乎身勞¶
於國而知盡於事彼將任我以事而效我以¶
功吾是以驚伯昏瞀人曰善哉觀乎汝處已¶
人將保汝矣無幾何而往則户外之履滿矣¶
伯昏瞀人北面而立敦杖蹙之乎頤立有間¶
不言而出賔者以告列子列子提履跣而走¶<md:KR5c0051_HFL_005-033b>¶

暨乎門曰先生旣來曾不發藥乎曰已矣吾¶
固告汝曰人將保汝果保汝矣非汝能使人¶
保汝而汝不能使人無保汝也而焉用之感¶
豫出異也必且有感摇而本性又無謂也與¶
汝遊者又莫與告也彼所小言盡人毒也莫¶
覺莫悟何相孰也巧者勞而知者憂無能者¶
無所求飽食而遨遊汎若不繫之舟虚而遨¶
遊者也鄭人緩也呻吟裘氏之地祇三年而¶
緩爲儒河潤九里澤及三族使其弟墨儒墨¶
相與辯其父助翟十年而緩自殺其父夢之¶<md:KR5c0051_HFL_005-034a>¶
<pb:KR5c0051_SJB_004-110628c>
曰使而子爲墨者予也闔胡嘗視其良旣爲¶
秋栢之實也夫造物者之報人也不報其人¶
而報其人之天彼故使彼夫人以己爲有以¶
異於人以賤其親齊人之井飲者相捽也故¶
日今之世皆緩也自是有德者以不知也而¶
況有道者乎古者謂之遁天之刑聖人安其¶
所安不安其所不安衆人安其所不安不安¶
其所安莊子曰知道易勿言難知而不言所¶
以之天也知而言之所以之人也古之人天¶
而不人朱泙漫學屠龍於支離益單千金之¶<md:KR5c0051_HFL_005-034b>¶

家三年技成而無所用其巧聖人以必不必¶
故無兵衆人以不必必之故多兵順於兵故¶
行有求兵恃之則亡小夫之知不離苞苴竿¶
牘敝精神乎蹇淺而欲兼濟導物太一形虚¶
若是者迷惑於宇宙形累不知大初彼至人¶
者歸精神乎無始而甘暝乎無何有之郷水¶
流乎無形發泄乎太清悲哉乎汝爲知在毫¶
毛而不知大寧宋人有曹商者爲宋王使秦¶
其往也得車數乘王悦之益車百乘反於宋¶
見莊子曰夫處窮閶阨巷困窘織履槁項黄¶<md:KR5c0051_HFL_005-035a>¶
<pb:KR5c0051_SJB_004-110629a>
馘者商之所短也一悟萬乘之主而從車百¶
乘者商之所長也莊子曰秦王有病召醫破¶
癕潰痤者得車一乘舐痔者得車五乘所治¶
愈下得車愈多子豈治其痔邪何得車之多¶
也子行矣魯哀公問乎顔闔曰吾以仲尼爲¶
貞幹國其有瘳乎曰殆哉圾乎仲尼方且飾¶
羽而晝從事華辭以支爲㫖忍性以視民而¶
不知不信受乎心宰乎神夫何足以上民彼¶
宜汝與予頤與誤而可矣今使民離實學僞¶
非所以視民也爲後世慮不若休之難治也¶<md:KR5c0051_HFL_005-035b>¶

施於人而不忘非天布也商賈不齒雖以事¶
齒之神者弗齒爲外刑者金與木也爲内刑¶
者動與過也宵人之離外刑者金木訊之離¶
内刑者陰陽食之夫免乎外内之刑者唯眞¶
人能之孔子曰凡人心險於山川難於知天¶
天猶有春秋冬夏旦暮之期人者厚貌深情¶
故有貌願而益有長若不肖有順儂而達有¶
堅而縵有緩而釬故其就義若渴者其去義¶
若熱故君子達使之而觀其忠近使之而觀¶
其敬煩使之而觀其能卒然問焉而觀其知¶<md:KR5c0051_HFL_005-036a>¶
<pb:KR5c0051_SJB_004-110629b>
急與之期而觀其信委之以財而觀其仁告¶
之以危而觀其節醉之以酒而觀其則雜之¶
以處而觀其色九徵至不肖人得矣正考父¶
一命而傴再命而僂三命而俯循墻而走孰¶
敢不軌如而夫者一命而吕鉅再命而於車¶
上舞三命而名諸父孰協唐許賊莫大乎德¶
有心而心有眼及其有眼也而内視内視而¶
敗矣凶德有五中德爲首何謂中德中德也¶
者有以自好也而吡其所不爲者也窮有八¶
極達有三必形有六府美髯長大壯麗勇敢¶<md:KR5c0051_HFL_005-036b>¶

八者俱過人也因以是窮縁循偃俠困畏不¶
若人三者俱通達知慧外通勇敢多怨仁義¶
多責達生之情者傀達於知者肖達大命者¶
隨達小命者遭人有見宋王者錫車十乘以¶
其十乘驕穉莊子莊子曰河上有家貧恃緯¶
蕭而食者其子没於淵得千金之珠其父謂¶
其子曰取石來鍛之夫千金之珠必在九重¶
之淵而驪龍頷下子能得珠者必遭其睡也¶
使驪龍而寤子尚奚微之有哉今宋國之深¶
非直九重之淵也宋王之猛非直驪龍也子¶<md:KR5c0051_HFL_005-037a>¶
<pb:KR5c0051_SJB_004-110629c>
能得車者必遭其睡也使宋王而寤子爲𩐎¶
粉夫或騁於莊子莊子應其使曰子見夫犧¶
牛乎衣以文繡食以芻菽及其牽而入於太¶
廟雖欲爲孤犢其可得乎莊子將死弟子欲¶
厚葬之莊子曰吾以天地爲棺槨以曰月爲¶
連璧星辰爲珠璣萬物爲齎送吾葬具豈不¶
備邪何以加此弟子曰吾恐烏鳶之食夫子¶
也莊子曰在天爲烏鳶食在下爲螻蟻食奪¶
彼與此何其偏也以不平平其平也不平以¶
不徵徵其徵也不徵明者唯爲之使神者徵¶<md:KR5c0051_HFL_005-037b>¶

之夫明之不勝神也乆矣而愚者恃其所見¶
入於人其功外也不亦悲乎¶
　　　雜篇天下第三十三¶
天下之治方術者多矣皆以其有爲不可加¶
矣古之所謂道術者果惡乎在曰無乎不在¶
曰神何由降明何由出聖有所生王有所成¶
皆原於一不離於宗謂之天人不離於精謂¶
之神人不離於眞謂之至人以天爲宗以德¶
爲本以道爲門兆於變化謂之聖人以仁爲¶
恩以義爲理以禮爲行以樂爲和薰然慈仁¶<md:KR5c0051_HFL_005-038a>¶
<pb:KR5c0051_SJB_004-110630a>
謂之君子以法爲分以名爲表以參爲驗以¶
稽爲決其數一二三四是也百官以此相齒¶
以事爲常以衣食爲主蕃息蓄藏老弱孤寡¶
爲意皆有以養民之理也古之人其備乎配¶
神明醇天地育萬物和天下澤及百姓明於¶
本數係於末度六通四闢小大精粗其運無¶
乎不在其明而在數度者舊法世傳之史尚¶
多有之其在於詩書禮樂者鄒魯之士搢紳¶
先生多能明之詩以道志書以道事禮以道¶
行樂以道和易以道陰陽春秋以道名分其¶<md:KR5c0051_HFL_005-038b>¶

數散於天下而設於中國者百家之學時或¶
稱而道之天下大亂賢聖不明道德不一天¶
下多得一察焉以自好譬如耳曰鼻口皆有¶
所明不能相通猶百家衆技也皆有所長時¶
有所用雖然不該不偏一曲之士也判天地¶
之美析萬物之理察古人之全寡能備於天¶
地之美稱神明之容是故内聖外王之道闇¶
而不明鬱而不發天下之人各爲其所欲焉¶
以自爲方悲夫百家往而不反必不合矣後¶
世之學者不幸不見天地之純古人之大體¶<md:KR5c0051_HFL_005-039a>¶
<pb:KR5c0051_SJB_004-110630b>
道術將爲天下裂不侈於後世不靡於萬物¶
不暉於數度以繩墨自矯而備世之急古之¶
道術有在於是者墨翟禽滑釐聞其風而悦¶
之爲之太過已之大循作爲非樂命之曰節¶
用生不歌死無服墨子氾愛兼利而非鬭其¶
道不怒又好學而博不異不與先王同毁古¶
之禮樂黄帝有咸池堯有大章舜有大韶禹¶
有大夏湯有大濩文王有辟雍之樂武王周¶
公作武古之喪禮貴賤有儀上下有等天子¶
棺槨七重諸侯五重大夫三重士再重今墨¶<md:KR5c0051_HFL_005-039b>¶

子獨生不歌死不服桐棺三寸而無槨以爲¶
法式以此教人恐不愛人以此自行固不愛¶
己末敗墨子道雖然歌而非歌哭而非哭樂¶
而非樂是果類乎其生也勤其死也薄其道¶
大觳使人憂使人悲其行難爲也恐其不可¶
以爲聖人之道反天下之心天下不堪墨子¶
雖獨能任柰天下何離於天下其去王也遠¶
矣墨子稱道曰昔者禹之湮洪水决江河而¶
通四夷九州也名川三百支川三千小者無¶
數禹親自操橐耜而九雜天下之川腓無肢¶<md:KR5c0051_HFL_005-040a>¶
<pb:KR5c0051_SJB_004-110630c>
脛無毛沐甚雨櫛疾風置萬國禹大聖也而¶
形勞天下也如此使後世之墨者多以裘褐¶
爲衣以跂蹻爲服日夜不休以自苦爲極曰¶
不能如此非禹之道也不足謂墨相里勤之¶
弟子五侯之徒南方之墨者苦獲已齒鄧陵¶
子之屬俱誦墨經而倍譎不同相謂别墨以¶
堅白同異之辯相訾以觭偶不仵之辭相應¶
以巨子爲聖人皆願爲之尸冀得爲其後世¶
至今不决墨翟禽滑釐之意則是其行則非¶
也將使後世之墨者必自苦以腓無肢脛無¶<md:KR5c0051_HFL_005-040b>¶

毛相進而已矣亂之上也治之下也雖然墨¶
子眞天下之好也將求之不得也雖枯槁不¶
舍也才士也夫不累於俗不飾於物不荀於¶
人不忮於衆願天下之安寧以活民命人我¶
之養畢足而止以此白心古之道術有在於¶
是者宋鈃尹文聞其風而悅之作爲華山之¶
冠以自表接萬物以别宥爲始語心之容命¶
之曰心之行以聏合驩以調海内請欲置之¶
以爲主見侮不辱救民之鬭禁攻寢兵救世¶
之戰以此周行天下上說下教雖天下不取¶<md:KR5c0051_HFL_005-041a>¶
<pb:KR5c0051_SJB_004-110631a>
强聒而不舍者也故曰上下見厭而强見也¶
雖然其爲人太多其自爲太少曰請欲固置¶
五升之飯足矣先生恐不得飽弟子雖飢不¶
忘天下日夜不休曰我必得活哉圖傲乎救¶
世之士哉曰君子不爲苛察不以身假物以¶
爲無益於天下者明之不如已也以禁攻寢¶
兵爲外以情欲寡淺爲内其小大精粗其行¶
適至是而止公而不黨易而無私决然無主¶
趣物而不兩不顧於慮不謀於知於物無擇¶
與之俱往古之道術有在於是者彭蒙田駢¶<md:KR5c0051_HFL_005-041b>¶

愼到聞其風而悅之齊萬物以爲首曰天能¶
覆之而不能載之地能載之而不能覆之大¶
道能包之而不能辯之知萬物皆有所可皆¶
有所不可故曰選則不徧教則不至道則無¶
遺者矣是故愼到棄知去已而縁不得已泠¶
汰於物以爲道理曰知不知將薄知而後鄰¶
傷之者也謑髀無任而笑天下之尚賢也縱¶
脱無行而非天下之大聖推拍輐斷與物宛¶
轉舍是與非苟可以免不師智慮不知前後¶
魏然而已矣推而後行曳而後往若飄風之¶<md:KR5c0051_HFL_005-042a>¶
<pb:KR5c0051_SJB_004-110631b>
還若羽之旋若磨石之隧全而無非動靜無¶
過未嘗有罪是何故夫無知之物無建已之¶
患無用知之累動靜不離於理是以終身無¶
譽故曰至於若無知之物而已無用賢聖夫¶
瑰不失道豪桀相與笑之曰愼到之道非生¶
人之行而至死人之理適得怪焉田駢亦然¶
學於彭蒙得不教焉彭蒙之師曰古之道人¶
至於莫之是莫之非而已矣其風窢然惡可¶
而言常反人不聚觀而不免於魭斷其所謂¶
道非道而所言之韙不免於非彭蒙田駢愼¶<md:KR5c0051_HFL_005-042b>¶

到不知道雖然槩乎皆嘗有聞者也以本爲¶
精以物爲粗以有積爲不足澹然獨與神明¶
居古之道術有在於是者關尹老聃聞其風¶
而悦之建之以常無有主之以太一以濡弱¶
謙下爲表以空虚不毁萬物爲實關尹曰在¶
己無居形物自著其動若水其靜若鏡其應¶
若響芴乎若亡寂乎若清同焉者和得焉者¶
失未嘗先人而常隨人老聃曰知其雄守其¶
雌爲天下谿知其白守其辱爲天下谷人皆¶
取先己獨取後曰受天下之垢人皆取實己¶<md:KR5c0051_HFL_005-043a>¶
<pb:KR5c0051_SJB_004-110631c>
獨取虚無藏也故有餘巋然而有餘其行身¶
也徐而不費無爲也而笑巧人皆求福己獨¶
曲全曰荀免於咎以深爲根以約爲紀曰堅¶
則毁矣鋭則挫矣常寬容於物不削於人可¶
謂至極關尹老聃乎古之博大眞人哉寂漠¶
無形變化無常死與生與天地並與神明往¶
與芒乎何之忽乎何適萬物畢羅莫足以歸¶
古之道術有在於是者莊周聞其風而悅之¶
以謬悠之說荒唐之言無端崖之辭時恣縱¶
而不儻不以觭見之也以天下爲沉濁不可¶<md:KR5c0051_HFL_005-043b>¶

與莊語以卮言爲曼衍以重言爲眞以寓言¶
爲廣獨與天地精神往來而不敖倪於萬物¶
不譴是非以與世俗處其書雖壞瑋而連抃¶
無傷也其辭雖參差而諔詭可觀彼其充實¶
不可以已上與造物者遊而下與外死生無¶
終始者爲友其於本也弘大而闢深閎而肆¶
其於宗也可謂調適而上遂矣雖然其應於¶
化而解於物也其理不竭其來不蜕芒乎昧¶
乎未之盡者惠施多方其書五車其道舛駁¶
其言也不中歷物之意曰至大無外謂之大¶<md:KR5c0051_HFL_005-044a>¶
<pb:KR5c0051_SJB_004-110632a>
一至小無内謂之小一無厚不可積也其大¶
千里天與地卑山與澤平日方中方睨物方¶
生方死大同而與小同異此之謂小同異萬¶
物畢同畢異此之謂大同異南方無窮而有¶
窮今日適越而昔來連環可解也我知天下¶
之中央燕之北越之南是也氾愛萬物天地¶
一體也惠施以此爲大觀於天下而曉辯者¶
天下之辯者相與樂之卵有毛雞三足郢有¶
天下大可以爲羊馬有卵丁子有尾火不熱¶
山出口輪不蹍地目不見指不至至不絶龜¶<md:KR5c0051_HFL_005-044b>¶

長於蛇矩不方規不可以爲圓鑿不圍枘飛¶
鳥之景未嘗動也鏃矢之疾而有不行不止¶
之時狗非犬黄馬驪牛三白狗黑狐駒未常¶
有母一尺之捶日取其半萬世不竭辯者以¶
此與惠施相應終身無窮桓團公孫龍辯者¶
之徒飾人之心易人之意能勝人之口不能¶
服人之心辯者之囿也惠施日以其知與人¶
之辯特與天下之辯者爲怪此其柢也然惠¶
施之口談自以爲最賢曰天地其壯乎施存¶
雄而無術南方有倚人焉曰黄繚問天地所¶<md:KR5c0051_HFL_005-045a>¶
<pb:KR5c0051_SJB_004-110632b>
以不墜不陷風雨雷霆之故惠施不辭而應¶
不慮而對徧爲萬物說說而不休多而無已¶
猶以爲寡益之以怪以反人爲實而欲以勝¶
人爲名是以與衆不適也弱於德强於物其¶
塗隩矣由天地之道觀惠施之能其猶一蚉¶
一虻之勞者也其於物也何庸夫充一尚可¶
曰愈貴道幾矣惠施不能以此自寧散於萬¶
物而不厭卒以善辯爲名惜乎惠施之才駘¶
蕩而不得逐萬物而不反是窮響以聲形與¶
影競走也悲夫¶<md:KR5c0051_HFL_005-045b>¶¶¶



南華眞經卷之五
